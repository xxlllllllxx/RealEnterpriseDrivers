<html>

<head>
    <meta http-equiv=Content-Type content="text/html; charset=windows-1253">
    <title>Εγγύηση</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_warranty"></a>Εγγύηση</h1>

<h2>Περιορισμένη εγγύηση υλικού διάρκειας ενός έτους</h2>

<h3>Περιορισμένη εγγύηση</h3>

<p>Η Intel εγγυάται στον αγοραστή του Προϊόντος ότι το Προϊόν, εφόσον εγκατασταθεί και χρησιμοποιείται σωστά, δεν θα παρουσιάσει ελαττώματα υλικών και εργασίας και θα συμμορφώνεται ουσιωδώς προς τις προδιαγραφές που έχει δημοσιεύσει η Intel για το Προϊόν, για χρονικό διάστημα ενός (1) έτους από την ημερομηνία που αγοράστηκε το Προϊόν στην αρχική του, σφραγισμένη συσκευασία.</p>

<p>ΚΑΘΕ ΕΙΔΟΥΣ ΛΟΓΙΣΜΙΚΟ ΠΟΥ ΣΥΝΟΔΕΥΕΙ Ή ΑΠΟΤΕΛΕΙ ΜΕΡΟΣ ΤΟΥ ΠΡΟΪΌΝΤΟΣ ΠΑΡΕΧΕΤΑΙ ΡΗΤΑ "ΩΣ ΕΧΕΙ", ΕΞΑΙΡΟΥΜΕΝΩΝ ΙΔΙΑΙΤΕΡΩΣ ΟΛΩΝ ΤΩΝ ΑΛΛΩΝ ΕΓΓΥΗΣΕΩΝ, ΡΗΤΩΝ, ΣΙΩΠΗΡΩΝ (ΣΥΜΠΕΡΙΛΑΜΒΑΝΟΜΕΝΩΝ ΟΛΩΝ ΕΝΔΕΙΚΤΙΚΑ, ΑΛΛΑ ΟΧΙ ΠΕΡΙΟΡΙΣΤΙΚΑ, ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΜΗ ΠΑΡΑΒΙΑΣΗΣ Ή ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ), με την προϋπόθεση, ωστόσο, ότι η Intel εγγυάται ότι το μέσο στο οποίο παρέχεται το λογισμικό δεν θα παρουσιάσει ελαττώματα για χρονικό διάστημα (90) ημερών από την ημερομηνία παράδοσης. Εάν παρουσιαστεί τέτοιο ελάττωμα εντός της περιόδου ισχύος της εγγύησης, έχετε το δικαίωμα να επιστρέψετε το ελαττωματικό μέσο στην Intel για αντικατάσταση ή εναλλακτικό τρόπο παράδοσης, κατά τη διακριτική ευχέρεια της Intel και χωρίς χρέωση. Η Intel δεν παρέχει καμία εγγύηση ή δεν αναλαμβάνει καμία ευθύνη για την ακρίβεια ή την πληρότητα οποιωνδήποτε πληροφοριών, κειμένου, γραφικών, συνδέσεων ή άλλα στοιχεία που περιέχονται στο λογισμικό.</p>

<p>Εάν το Προϊόν, το οποίο υπόκειται στην παρούσα Περιορισμένη εγγύηση, παρουσιάσει ελάττωμα στη διάρκεια της περιόδου ισχύος της εγγύησης για λόγους που καλύπτονται από την παρούσα Περιορισμένη εγγύηση, η Intel, κατά τη διακριτική της ευχέρεια:</p>

<ul>
 <li><b>θα ΕΠΙΣΚΕΥΑΣΕΙ</b> το Προϊόν χρησιμοποιώντας υλικό ή/και λογισμικό, Ή</li>
 <li><b>θα ΑΝΤΙΚΑΤΑΣΤΗΣΕΙ</b> το Προϊόν με άλλο προϊόν, Ή, σε περίπτωση που η Intel αδυνατεί να επισκευάσει ή να αντικαταστήσει το Προϊόν,</li>
 <li><b>θα ΕΠΙΣΤΡΕΨΕΙ ΧΡΗΜΑΤΙΚΟ ΠΟΣΟ</b> ίσο με την τρέχουσα καθορισμένη από την Intel τιμή για το Προϊόν που ισχύει κατά το χρόνο έγερσης αξίωσης προς την Intel για επισκευή βάσει της εγγύησης, στα πλαίσια της παρούσας Περιορισμένης εγγύησης.</li>
</ul>

<p>Η ΠΑΡΟΥΣΑ ΠΕΡΙΟΡΙΣΜΕΝΗ ΕΓΓΥΗΣΗ, ΚΑΘΩΣ ΚΑΙ ΟΠΟΙΕΣΔΗΠΟΤΕ ΑΛΛΕΣ ΣΙΩΠΗΡΕΣ ΕΓΓΥΗΣΕΙΣ ΠΟΥ ΕΝΔΕΧΕΤΑΙ ΝΑ ΥΠΑΡΧΟΥΝ ΒΑΣΕΙ ΤΗΣ ΕΚΑΣΤΟΤΕ ΙΣΧΥΟΥΣΑΣ ΟΜΟΣΠΟΝΔΙΑΚΗΣ, ΕΘΝΙΚΗΣ, ΠΕΡΙΦΕΡΕΙΑΚΗΣ ΚΑΙ ΤΟΠΙΚΗΣ ΝΟΜΟΘΕΣΙΑΣ, ΙΣΧΥΟΥΝ ΜΟΝΟ ΓΙΑ ΕΣΑΣ ΩΣ ΑΡΧΙΚΟ ΑΓΟΡΑΣΤΗ ΤΟΥ ΠΡΟΪΟΝΤΟΣ.</p>

<h3>Πεδίο ισχύος της Περιορισμένης εγγύησης</h3>

<p>Η Intel δεν εγγυάται ότι το Προϊόν, είτε αγοράζεται αυτόνομο είτε ενσωματωμένο σε άλλα προϊόντα, συμπεριλαμβανομένων όλως ενδεικτικά, αλλά όχι περιοριστικά, μερών συστημάτων από ημιαγωγούς, δεν θα παρουσιάζει ελαττώματα ή σφάλματα σχεδίασης, γνωστά ως "παροράματα". Τα τρέχοντα χαρακτηρισμένα παροράματα είναι διαθέσιμα κατ' απαίτηση. Επιπλέον, η παρούσα Περιορισμένη εγγύηση ΔΕΝ καλύπτει: (i) οποιοδήποτε κόστος σχετίζεται με την αντικατάσταση ή την επισκευή του Προϊόντος, συμπεριλαμβανομένου του κόστους εργασίας, εγκατάστασης ή άλλου κόστους με το οποίο επιβαρύνεστε, και, ιδιαίτερα, οποιοδήποτε κόστος σχετίζεται με την αφαίρεση ή την αντικατάσταση οποιουδήποτε Προϊόντος έχει συγκολληθεί ή προσαρτηθεί μόνιμα σε πλακέτες τυπωμένων κυκλωμάτων ή ενσωματωθεί σε άλλα προϊόντα, ή (ii) βλάβες στο Προϊόν οι οποίες οφείλονται σε εξωτερικά αίτια, συμπεριλαμβανομένων ατυχημάτων, προβλημάτων ηλεκτροδότησης, μη φυσιολογικών μηχανικών ή περιβαλλοντικών συνθηκών, μεταχείρισης που δεν συμμορφώνεται με τις οδηγίες χρήσης του Προϊόντος, μη ενδεδειγμένης χρήσης, αμέλειας, ατυχήματος, κακής μεταχείρισης, τροποποίησης, επισκευής, μη ενδεδειγμένης ή μη εξουσιοδοτημένης εγκατάστασης ή μη ενδεδειγμένων δοκιμών λειτουργίας, ή (iii) οποιοδήποτε Προϊόν έχει τροποποιηθεί ή χρησιμοποιηθεί με τρόπο μη σύμφωνο με τις δημοσιευμένες προδιαγραφές της Intel ή περιπτώσεις στις οποίες οι αρχικές σημάνσεις αναγνώρισης του Προϊόντος (εμπορικό σήμα ή αριθμός σειράς) έχουν αφαιρεθεί, τροποποιηθεί ή εξαλειφθεί από το Προϊόν, ή (iv) προβλήματα που οφείλονται σε τροποποιήσεις (πέραν αυτών που εκτελούνται από την Intel) προϊόντων λογισμικού που παρέχονται με το Προϊόν ή περιλαμβάνονται σε αυτό, ή (v) ενσωμάτωση προϊόντων λογισμικού πέραν των προϊόντων λογισμικού που παρέχονται με το Προϊόν ή περιλαμβάνονται σε αυτό από την Intel, ή (vi) παράλειψη εφαρμογής τροποποιήσεων ή διορθώσεων που παρέχει η Intel σε οποιοδήποτε λογισμικό παρέχεται με το Προϊόν ή περιλαμβάνεται σε αυτό.</p>

<h3>Λήψη τεχνικής εξυπηρέτησης στα πλαίσια της εγγύησης</h3>

<p>Για να λάβετε τεχνική εξυπηρέτηση για το Προϊόν στα πλαίσια της εγγύησης, μπορείτε να επικοινωνήσετε με το σημείο αρχικής αγοράς σύμφωνα με τις οδηγίες του ή με την Intel. Για να ζητήσετε τεχνική εξυπηρέτηση βάσει της εγγύησης από την Intel, πρέπει να επικοινωνήσετε με το κέντρο Εξυπηρέτησης Πελατών Intel (Intel Customer Support) (στο εξής, θα αναφέρεται ως "ICS") της περιοχής σας (<a href="http://www.intel.com/support/wireless/" target="_blank">http://www.intel.com/support/wireless/</a>) εντός της περιόδου ισχύος της εγγύησης, στη διάρκεια του συνήθους ωραρίου εργασίας (τοπική ώρα), εξαιρουμένων των αργιών, και να επιστρέψετε το Προϊόν στο αρμόδιο κέντρο ICS. Θα πρέπει να δηλώσετε τα ακόλουθα στοιχεία: (1) όνομα, ταχυδρομική διεύθυνση, διεύθυνση e-mail, αριθμούς τηλεφώνου και, στις Η.Π.Α., έγκυρες πληροφορίες πιστωτικής κάρτας, (2) απόδειξη αγοράς, (3) όνομα μοντέλου και αριθμό αναγνώρισης προϊόντος, στοιχεία τα οποία αναγράφονται στο Προϊόν, και (4) μια επεξήγηση του προβλήματος. Ο εκπρόσωπος της Εξυπηρέτησης Πελατών ενδέχεται να χρειαστεί επιπλέον πληροφορίες από εσάς, ανάλογα με τη φύση του προβλήματος. Μόλις επιβεβαιωθεί από την υπηρεσία ICS ότι το Προϊόν πληροί τις προϋποθέσεις για να λάβει τεχνική εξυπηρέτηση στα πλαίσια της εγγύησης, θα σάς χορηγηθεί ένας αριθμός Έγκρισης Επιστροφής Υλικού (Return Material Authorization) (στο εξής, θα αναφέρεται ως "RMA") και θα σάς δοθούν οδηγίες σχετικά με τη διαδικασία επιστροφής του Προϊόντος στο αρμόδιο κέντρο ICS. Κατά την επιστροφή του Προϊόντος στο κέντρο ICS, θα πρέπει να αναγράψετε και τον αριθμό RMA στο εξωτερικό της συσκευασίας. Η Intel δεν κάνει δεκτές επιστροφές Προϊόντων χωρίς αριθμό RMA ή με μη έγκυρο αριθμό RMA στη συσκευασία. Το επιστρεφόμενο Προϊόν πρέπει να παραδίδεται στο αρμόδιο κέντρο ICS στην αρχική ή αντίστοιχη συσκευασία, με προπληρωμένα τα έξοδα αποστολής (εντός των Η.Π.Α.) και με ευθύνη του πελάτη για τυχόν βλάβη ή απώλεια κατά την αποστολή. Η Intel μπορεί να επιλέξει να επισκευάσει ή να επισκευάσει το Προϊόν με καινούριο ή ανακαινισμένο Προϊόν ή μέρη αυτού, κατά τη διακριτική ευχέρεια της Intel. Το επισκευασμένο ή αντικατεστημένο προϊόν θα αποστέλλεται σε εσάς με έξοδα της Intel, εντός εύλογου χρονικού διαστήματος από την παραλαβή του επιστρεφόμενου Προϊόντος από την υπηρεσία ICS. Το επιστρεφόμενο Προϊόν θα περιέρχεται στην ιδιοκτησία της Intel από τη στιγμή που παραλαμβάνεται από την υπηρεσία ICS. Το προϊόν αντικατάστασης καλύπτεται από την παρούσα γραπτή εγγύηση και υπόκειται στους ίδιους περιορισμούς ευθύνης και εξαιρέσεις για ενενήντα (90) ημέρες ή για το υπόλοιπο του χρονικού διαστήματος ισχύος της αρχικής εγγύησης, όποιο από τα δύο είναι μεγαλύτερο. Εάν η Intel αντικαταστήσει το Προϊόν, η περίοδος ισχύος της Περιορισμένης εγγύησης για το Προϊόν αντικατάστασης δεν παρατείνεται.</p>

<h3>ΠΕΡΙΟΡΙΣΜΟΙ ΚΑΙ ΕΞΑΙΡΕΣΕΙΣ ΕΓΓΥΗΣΗΣ</h3>

<p>Η ΠΑΡΟΥΣΑ ΕΓΓΥΗΣΗ ΑΝΤΙΚΑΘΙΣΤΑ ΟΛΕΣ ΤΙΣ ΑΛΛΕΣ ΕΓΓΥΗΣΕΙΣ ΓΙΑ ΤΟ ΠΡΟΪΟΝ ΚΑΙ Η INTEL ΑΠΟΠΟΙΕΙΤΑΙ ΟΛΩΝ ΤΩΝ ΑΛΛΩΝ ΕΓΓΥΗΣΕΩΝ, ΡΗΤΩΝ Ή ΣΙΩΠΗΡΩΝ, ΣΥΜΠΕΡΙΛΑΜΒΑΝΟΜΕΝΩΝ ΟΛΩΣ ΕΝΔΕΙΚΤΙΚΑ, ΑΛΛΑ ΟΧΙ ΠΕΡΙΟΡΙΣΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΜΗ ΠΑΡΑΒΙΑΣΗΣ, ΣΥΝΑΛΛΑΚΤΙΚΗΣ ΔΙΑΔΙΚΑΣΙΑΣ ΚΑΙ ΕΜΠΟΡΙΚΗΣ ΧΡΗΣΗΣ. <b>Ορισμένες περιοχές (ή δωσιδικίες) δεν επιτρέπουν την εξαίρεση σιωπηρών εγγυήσεων, επομένως ο ως ανωτέρω περιορισμός ενδέχεται να μην ισχύει για εσάς.</b> ΟΛΕΣ ΟΙ ΡΗΤΕΣ ΚΑΙ ΣΙΩΠΗΡΕΣ ΕΓΓΥΗΣΕΙΣ ΠΕΡΙΟΡΙΖΟΝΤΑΙ ΑΠΟ ΠΛΕΥΡΑΣ ΔΙΑΡΚΕΙΑΣ ΣΤΟ ΧΡΟΝΙΚΟ ΔΙΑΣΤΗΜΑ ΙΣΧΥΟΣ ΤΗΣ ΠΕΡΙΟΡΙΣΜΕΝΗΣ ΕΓΓΥΗΣΗΣ. <b>Ορισμένες περιοχές (ή δωσιδικίες) δεν επιτρέπουν περιορισμούς αναφορικά με τη διάρκεια των σιωπηρών εγγυήσεων, επομένως ο ως ανωτέρω περιορισμός ενδέχεται να μην ισχύει για εσάς.</b></p>

<h3>ΠΕΡΙΟΡΙΣΜΟΙ ΕΥΘΥΝΗΣ</h3>

<p>Η ΕΥΘΥΝΗ ΤΗΣ INTEL ΒΑΣΕΙ ΤΗΣ ΠΑΡΟΥΣΑΣ Ή ΟΠΟΙΑΣΔΗΠΟΤΕ ΑΛΛΗΣ ΕΓΓΥΗΣΗΣ, ΡΗΤΗΣ Ή ΣΙΩΠΗΡΗΣ, ΠΕΡΙΟΡΙΖΕΤΑΙ ΣΤΗΝ ΕΠΙΣΚΕΥΗ, ΤΗΝ ΑΝΤΙΚΑΤΑΣΤΑΣΗ Ή ΤΗΝ ΕΠΙΣΤΡΟΦΗ ΧΡΗΜΑΤΙΚΟΥ ΠΟΣΟΥ, ΜΕ ΒΑΣΗ ΤΑ ΚΑΘΟΡΙΖΟΜΕΝΑ ΠΑΡΑΠΑΝΩ. ΤΑ ΕΝ ΛΟΓΩ ΜΕΣΑ ΑΠΟΚΑΤΑΣΤΑΣΗΣ ΕΙΝΑΙ ΤΑ ΜΟΝΑΔΙΚΑ ΚΑΙ ΑΠΟΚΛΕΙΣΤΙΚΑ ΜΕΣΑ ΑΠΟΚΑΤΑΣΤΑΣΗΣ ΓΙΑ ΟΠΟΙΑΔΗΠΟΤΕ ΠΑΡΑΒΙΑΣΗ ΤΗΣ ΕΓΓΥΗΣΗΣ. ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η INTEL ΔΕΝ ΦΕΡΕΙ ΕΥΘΥΝΗ ΓΙΑ ΟΠΟΙΕΣΔΗΠΟΤΕ ΑΜΕΣΕΣ, ΕΙΔΙΚΕΣ, ΣΥΜΠΤΩΜΑΤΙΚΕΣ Ή ΠΑΡΕΠΟΜΕΝΕΣ ΒΛΑΒΕΣ ΠΡΟΚΥΨΟΥΝ ΑΠΟ ΟΠΟΙΑΔΗΠΟΤΕ ΠΑΡΑΒΙΑΣΗ ΤΗΣ ΕΓΓΥΗΣΗΣ Ή ΒΑΣΕΙ ΟΠΟΙΑΣΗΠΟΤΕ ΑΛΛΗΣ ΝΟΜΙΚΗΣ ΘΕΩΡΗΣΗΣ (ΣΥΜΠΕΡΙΛΑΜΒΑΝΟΜΕΝΩΝ ΟΛΩΣ ΕΝΔΕΙΚΤΙΚΑ, ΑΛΛΑ ΟΧΙ ΠΕΡΙΟΡΙΣΤΙΚΑ, ΑΠΩΛΕΙΩΝ ΚΕΡΔΩΝ, ΘΕΣΗΣ ΕΚΤΟΣ ΛΕΙΤΟΥΡΓΙΑΣ, ΑΠΩΛΕΙΑΣ ΚΑΛΗΣ ΦΗΜΗΣ, ΒΛΑΒΗΣ Ή ΑΝΤΙΚΑΤΑΣΤΑΣΗΣ ΕΞΟΠΛΙΣΜΟΥ ΚΑΙ ΙΔΙΟΚΤΗΣΙΑΣ, ΚΑΘΩΣ ΚΑΙ ΟΠΟΙΩΝΔΗΠΟΤΕ ΔΑΠΑΝΩΝ ΑΝΑΚΤΗΣΗΣ, ΕΠΑΝΑΠΡΟΓΡΑΜΜΑΤΙΣΜΟΥ Ή ΑΝΑΠΑΡΑΓΩΓΗΣ ΟΠΟΙΟΥΔΗΠΟΤΕ ΠΡΟΓΡΑΜΜΑΤΟΣ Ή ΔΕΔΟΜΕΝΩΝ ΠΟΥ ΕΙΝΑΙ ΑΠΟΘΗΚΕΥΜΕΝΑ Ή ΧΡΗΣΙΜΟΠΟΙΟΥΝΤΑΙ ΣΕ ΣΥΣΤΗΜΑ ΠΟΥ ΠΕΡΙΕΧΕΙ ΤΟ ΠΡΟΪΟΝ), ΑΚΟΜΑ ΚΑΙ ΣΤΗΝ ΠΕΡΙΠΤΩΣΗ ΠΟΥ Η INTEL ΕΙΝΑΙ ΕΝΗΜΕΡΗ ΓΙΑ ΤΟ ΕΝΔΕΧΟΜΕΝΟ ΠΡΟΚΛΗΣΗΣ ΤΕΤΟΙΩΝ ΒΛΑΒΩΝ. <b>Ορισμένες περιοχές (ή δωσιδικίες) δεν επιτρέπουν την εξαίρεση ή τον περιορισμό συμπτωματικών ή παρεπόμενων βλαβών, επομένως οι ως ανωτέρω περιορισμοί ενδέχεται να μην ισχύουν για εσάς.</b> Η ΠΑΡΟΥΣΑ ΠΕΡΙΟΡΙΣΜΕΝΗ ΕΓΓΥΗΣΗ ΣΑΣ ΠΑΡΑΧΩΡΕΙ ΣΥΓΚΕΚΡΙΜΕΝΑ ΝΟΜΙΚΑ ΔΙΚΑΙΩΜΑΤΑ ΚΑΙ ΕΝΔΕΧΕΤΑΙ ΕΠΙΣΗΣ ΝΑ ΕΧΕΤΕ ΚΑΙ ΑΛΛΑ ΔΙΚΑΙΩΜΑΤΑ, ΤΑ ΟΠΟΙΑ ΔΙΑΦΕΡΟΥΝ ΚΑΤΑ ΠΕΡΙΟΧΗ Ή ΔΩΣΙΔΙΚΙΑ. ΟΠΟΕΣΔΗΠΟΤΕ ΚΑΙ ΟΛΕΣ ΟΙ ΔΙΕΝΕΞΕΙΣ ΠΟΥ ΠΡΟΚΥΠΤΟΥΝ ΒΑΣΕΙ ΤΗΣ ΠΑΡΟΥΣΑΣ ΠΕΡΙΟΡΙΣΜΕΝΗΣ ΕΓΓΥΗΣΗΣ Ή ΠΟΥ ΣΧΕΤΙΖΟΝΤΑΙ ΜΕ ΑΥΤΗ ΘΑ ΕΚΔΙΚΑΖΟΝΤΑΙ ΣΤΑ ΑΚΟΛΟΥΘΑ ΔΙΚΑΣΤΗΡΙΑ ΚΑΙ ΘΑ ΔΙΕΠΟΝΤΑΙ ΑΠΟ ΤΟΥΣ ΑΚΟΛΟΥΘΟΥΣ ΝΟΜΟΥΣ: ΓΙΑ ΤΙΣ ΗΝΩΜΕΝΕΣ ΠΟΛΙΤΕΙΕΣ ΤΗΣ ΑΜΕΡΙΚΗΣ, ΤΟΝ ΚΑΝΑΔΑ, ΤΗ ΒΟΡΕΙΑ ΑΜΕΡΙΚΗ ΚΑΙ ΤΗ ΝΟΤΙΑ ΑΜΕΡΙΚΗ, Ο ΤΟΠΟΣ ΕΚΔΙΚΑΣΗΣ ΘΑ ΕΙΝΑΙ Η SANTA CLARA ΤΗΣ CALIFORNIA, Η.Π.Α., ΚΑΙ Η ΙΣΧΥΟΥΣΑ ΝΟΜΟΘΕΣΙΑ ΘΑ ΕΙΝΑΙ ΑΥΤΗ ΤΗΣ ΠΟΛΙΤΕΙΑΣ ΤΟΥ DELAWARE. ΓΙΑ ΤΗΝ ΠΕΡΙΟΧΗ ΑΣΙΑΣ-ΕΙΡΗΝΙΚΟΥ (ΕΚΤΟΣ ΤΗΣ ΗΠΕΙΡΩΤΙΚΗΣ ΚΙΝΑΣ), Ο ΤΟΠΟΣ ΕΚΔΙΚΑΣΗΣ ΘΑ ΕΙΝΑΙ Η ΣΙΓΚΑΠΟΥΡΗ ΚΑΙ Η ΙΣΧΥΟΥΣΑ ΝΟΜΟΘΕΣΙΑ ΘΑ ΕΙΝΑΙ ΑΥΤΗ ΤΗΣ ΣΙΓΚΑΠΟΥΡΗΣ. ΓΙΑ ΤΗΝ ΕΥΡΩΠΗ ΚΑΙ ΤΙΣ ΥΠΟΛΟΙΠΕΣ ΠΕΡΙΟΧΕΣ ΤΟΥ ΚΟΣΜΟΥ, Ο ΤΟΠΟΣ ΕΚΔΙΚΑΣΗΣ ΘΑ ΕΙΝΑΙ ΤΟ ΛΟΝΔΙΝΟ ΚΑΙ Η ΙΣΧΥΟΥΣΑ ΝΟΜΟΘΕΣΙΑ ΘΑ ΕΙΝΑΙ ΑΥΤΗ ΤΗΣ ΑΓΓΛΙΑΣ ΚΑΙ ΤΗΣ ΟΥΑΛΙΑΣ. ΣΕ ΠΕΡΙΠΤΩΣΗ ΟΠΟΙΑΣΔΗΠΟΤΕ ΔΙΕΝΕΞΗΣ ΜΕΤΑΞΥ ΤΗΣ ΕΚΔΟΣΗΣ ΣΤΗΝ ΑΓΓΛΙΚΗ ΓΛΩΣΣΑ ΚΑΙ ΟΠΟΙΩΝΔΗΠΟΤΕ ΑΛΛΩΝ ΜΕΤΑΦΡΑΣΜΕΝΩΝ ΕΚΔΟΣΕΩΝ ΤΗΣ ΠΑΡΟΥΣΑΣ ΠΕΡΙΟΡΙΣΜΕΝΗΣ ΕΓΓΥΗΣΗΣ (ΜΕ ΕΞΑΙΡΕΣΗ ΤΗΝ ΕΚΔΟΣΗ ΣΤΑ ΑΠΛΟΠΟΙΗΜΕΝΑ ΚΙΝΕΖΙΚΑ), ΘΑ ΥΠΕΡΙΣΧΥΕΙ Η ΕΚΔΟΣΗ ΣΤΗΝ ΑΓΓΛΙΚΗ ΓΛΩΣΣΑ.</p>

<p><b>ΣΗΜΑΝΤΙΚΟ!</b> ΕΚΤΟΣ ΚΑΙ ΑΝ ΚΑΘΟΡΙΖΕΤΑΙ ΓΡΑΠΤΩΣ ΚΑΤΙ ΔΙΑΦΟΡΕΤΙΚΟ ΑΠΟ ΤΗΝ INTEL, ΤΑ ΠΡΟΪΟΝΤΑ ΤΗΣ INTEL ΠΟΥ ΠΩΛΟΥΝΤΑΙ ΔΥΝΑΜΕΙ ΤΟΥ ΠΑΡΟΝΤΟΣ ΔΕΝ ΕΙΝΑΙ ΣΧΕΔΙΑΣΜΕΝΑ Ή ΔΕΝ ΠΡΟΟΡΙΖΟΝΤΑΙ ΓΙΑ ΧΡΗΣΗ ΣΕ ΟΠΟΙΑΔΗΠΟΤΕ ΙΑΤΡΙΚΑ Ή ΣΩΣΤΙΚΑ ΣΥΣΤΗΜΑΤΑ, ΣΥΣΤΗΜΑΤΑ ΥΠΟΣΤΗΡΙΞΗΣ ΖΩΗΣ, ΠΥΡΗΝΙΚΑ ΣΥΣΤΗΜΑΤΑ, ΣΥΣΤΗΜΑΤΑ ΜΕΤΑΦΟΡΩΝ, Ή ΓΙΑ ΟΠΟΙΑΔΗΠΟΤΕ ΑΛΛΗ ΚΡΙΣΙΜΗ ΕΦΑΡΜΟΓΗ, ΣΤΗΝ ΟΠΟΙΑ ΤΥΧΟΝ ΒΛΑΒΗ ΤΟΥ ΠΡΟΪΟΝΤΟΣ INTEL ΜΠΟΡΕΙ ΝΑ ΔΗΜΙΟΥΡΓΗΣΕΙ ΣΥΝΘΗΚΕΣ ΟΠΟΥ ΥΠΑΡΧΕΙ ΤΟ ΕΝΔΕΧΟΜΕΝΟ ΝΑ ΕΚΔΗΛΩΘΕΙ ΤΡΑΥΜΑΤΙΣΜΟΣ Ή ΘΑΝΑΤΟΣ.</p>

</body>

</html>
