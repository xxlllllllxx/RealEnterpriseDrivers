<html>

<head>
    <meta http-equiv=Content-Type content="text/html; charset=windows-1253">
    <title>Μεταφορά αρχείων μέσω Bluetooth&reg;</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_working_with_files_over_bluetooth"></a>Μεταφορά αρχείων μέσω Bluetooth<sup>&reg;</sup></h1>

<p>Μπορείτε να μοιραστείτε τοπικά αρχεία και φακέλους του υπολογιστή σας με άλλες συσκευές Bluetooth, να μεταφέρετε οποιονδήποτε τύπο αρχείου μεταξύ του υπολογιστή και συσκευών Bluetooth, ακόμη και να δημιουργήσετε ή να διαγράψετε αρχεία και φακέλους σε μια συσκευή Bluetooth, καθώς και να χρησιμοποιήσετε τον "Οδηγό αποστολής" από το μενού του Microsoft Office, για να στείλετε αρχεία σε συσκευές Bluetooth.</p>

<p>Προφίλ και ρόλοι που υποστηρίζονται:</p>

<ul>
 <li>Πρωτόκολλο Μεταφοράς Αρχείων (File Transfer Protocol (FTP)) (Πελάτης/Διακομιστής)</li>
 <li>Βασικό προφίλ απεικόνισης [Basic Imaging Profile (BIP)] (Εκκινητής/Αποκριτής)</li>
 <li>Προφίλ ώθησης αντικειμένων [Object Push Profile (OPP)] (Πελάτης/Διακομιστής)</li>
</ul>

<p>Υποστηριζόμενες δυνατότητες:</p>

<ul>
 <li>Ανταλλαγή Αντικειμένων (Object Exchange (OBEX)) 1.5  Λειτουργία Μονής Απόκρισης (Single Response Mode (SRM))</li>
 <li>Ενοποίηση του Microsoft Office με τον πελάτη Προφίλ Ώθησης Αντικειμένων (Object Push Profile (OPP))</li>
</ul>

<h2><a name="_sharing_local_folder_for_bluetooth_devices"></a>Κοινή χρήση τοπικού φακέλου με άλλες συσκευές Bluetooth</h2>

<p>Αν θέλετε να μοιραστείτε φακέλους του υπολογιστή σας με άλλες συσκευές Bluetooth, ακολουθήστε τα βήματα που περιγράφονται στην ενότητα <a href="cont_conf_bt.htm#_shared_folder_configuration">Ρυθμίσεις κοινής χρήσης φακέλων</a> αυτού του οδηγού χρήσης.</p>

<p>Ο κοινόχρηστος φάκελος χρησιμοποιείται ως ριζικός φάκελος για τη μεταφορά αρχείων μέσω FTP και ως προεπιλεγμένος φάκελος για τη λήψη αρχείων μέσω των προφίλ OPP και BIP.</p>

<h2><a name="_browsing_shared_folder">Περιήγηση στον κοινόχρηστο φάκελο μιας απομακρυσμένης συσκευής Bluetooth</a></h2>

<p>Όταν συνδέεστε σε μια συσκευή Bluetooth που υποστηρίζει FTP, εμφανίζεται ένα παράθυρο που μοιάζει με την Εξερεύνηση των Windows στο οποίο μπορείτε να κάνετε διάφορες ενέργειες ανάμεσα στη συσκευή και στον υπολογιστή, παρόμοιες με τις ενέργειες που γίνονται τοπικά:</p>

<ul>
 <li>Εξερεύνηση αρχείων και φακέλων</li>
 <li>Μεταφορά αρχείων και φακέλων</li>
 <li>Διαγραφή αρχείων και φακέλων</li>
 <li>Μετονομασία αρχείων και φακέλων <br><b><i>Σημείωση:</i></b> Αν η απομακρυσμένη συσκευή υποστηρίζει ρόλο διακομιστή FTP με έκδοση προγενέστερη της v1.2, είναι δυνατή η μετονομασία μόνο κενών φακέλων.</li>
 <li>Δημιουργία φακέλων</li>
</ul>

<p>Για να αποκτήσετε πρόσβαση στον κοινόχρηστο φάκελο της απομακρυσμένης συσκευής από το παράθυρο "Υπηρεσίες":</p>

<ol>
 <li>Ανοίξτε το παράθυρο "Υπηρεσίες" της συσκευής (δείτε την ενότητα <a href="star_new_devi.htm#_start_working_new_bluetooth_device">Προσθήκη και σύνδεση νέας συσκευής Bluetooth<sup>&reg;</sup></a>).</li>
 <li>Επιλέξτε <b>Εξερεύνηση απομακρυσμένου φακέλου</b>.</li>
</ol>

<p>Για να αποκτήσετε πρόσβαση στον κοινόχρηστο φάκελο της απομακρυσμένης συσκευής από την Εξερεύνηση των Windows:</p>

<ol>
 <li>Ανοίξτε το φάκελο <b>Υπολογιστής</b>.</li>
 <li>Κάντε κλικ στο εικονίδιο με το όνομα της απομακρυσμένης συσκευής.</li>
</ol>

<p><b><i>Σημείωση</i></b>: Αν η απομακρυσμένη συσκευή υποστηρίζει το ρόλο διακομιστή FTP προσωρινά (ο ρόλος διακομιστή FTP μπορεί να ενεργοποιηθεί ή να απενεργοποιηθεί), η σύνδεση στο φάκελο <b>Υπολογιστής</b> μπορεί να μην εμφανίζεται. Σε αυτήν την περίπτωση, χρησιμοποιήστε το παράθυρο "Υπηρεσίες" της απομακρυσμένης συσκευής.</p>

<p><b><i>Σημείωση:</i></b> Κατά την ανταλλαγή δεδομένων, η απομακρυσμένη συσκευή μπορεί να ζητήσει κωδικό πρόσβασης. Σε αυτήν την περίπτωση, για να γίνει η σύνδεση, και οι δύο συσκευές πρέπει να έχουν τον ίδιο κωδικό πρόσβασης. Αν οι κωδικοί πρόσβασης δεν ταιριάζουν, η σύνδεση τερματίζεται.</p>

<h2><a name="_sending_files">Αποστολή αρχείων σε συσκευή Bluetooth</a></h2>

<p>Για την αποστολή αρχείων στην απομακρυσμένη συσκευή Bluetooth χρησιμοποιείται ο <b>Οδηγός αποστολής αρχείων σε συσκευή Bluetooth</b>. Ο οδηγός έχει τη δυνατότητα αποστολής ενός μεμονωμένου αρχείου, αλλά μπορείτε να εκκινήσετε αρκετούς οδηγούς ταυτόχρονα. Για την επιλογή της απομακρυσμένης συσκευής προορισμού και του αρχείου προς αποστολή παρέχεται μια σειρά βημάτων. Η εκτέλεση του <b>Οδηγός αποστολής αρχείων σε συσκευή Bluetooth</b> είναι δυνατή σε αρκετές περιπτώσεις.</p>

<p><b><i>Σημείωση:</i></b> Συνήθως, το προφίλ ΒΙΡ χρησιμοποιείται για την αποστολή εικόνων από κινητή συσκευή σε υπολογιστή. Το προφίλ OPP χρησιμοποιείται για την αποστολή κάθε άλλου τύπου αρχείων. Ο <b>Οδηγός αποστολής αρχείων σε συσκευή Bluetooth</b> υποστηρίζει και τα δύο προφίλ.</p>

<h3><a name="_sending_files_microsoft_office_to_bluetooth_device"></a>Αποστολή αρχείων από το Microsoft Office σε συσκευή Bluetooth</h3>

<p>Υποστηρίζονται οι παρακάτω εκδόσεις του <span class="no_translation">Microsoft Office</span>:</p>

<ul>
 <li>Microsoft Office 2010</li>
 <li>Microsoft Office 2013</li>
</ul>

<p>Υποστηρίζονται οι παρακάτω εφαρμογές και τα στοιχεία του <span class="no_translation">Microsoft Office</span>:</p>

<ul>
 <li><span class="no_translation">Word</span>: <span class="translation_from_microsoft">έγγραφο</span></li>
 <li><span class="no_translation">Excel</span>: <span class="translation_from_microsoft">φύλλο εργασίας</span></li>
 <li><span class="no_translation">PowerPoint</span>: <span class="translation_from_microsoft">παρουσίαση</span></li>
 <li><span class="no_translation">Access</span>: <span class="translation_from_microsoft">βάση δεδομένων</span></li>
 <li><span class="no_translation">Outlook</span>: <span class="translation_from_microsoft">συνάντηση</span>, <span class="translation_from_microsoft">επαφή</span>, <span class="translation_from_microsoft">μήνυμα</span>, <span class="translation_from_microsoft">σημείωση</span>, <span class="translation_from_microsoft">εργασία</span></li>
</ul>

<p>Το στοιχείο του <span class="no_translation">Microsoft Office</span> αποθηκεύεται αυτόματα πριν αποσταλεί σε απομακρυσμένη συσκευή Bluetooth.</p>

<p><b><i>Σημείωση:</i></b> Αν το στοιχείο του <span class="no_translation">Microsoft Office</span> δεν έχει αποθηκευτεί νωρίτερα, θα εμφανιστεί η προτροπή αποθήκευσης στο <span class="no_translation">Word</span>, στο <span class="no_translation">Excel</span> και στο <span class="no_translation">PowerPoint</span>.</p>

<p><b><i>Σημείωση:</i></b> Αν το στοιχείο του <span class="no_translation">Microsoft Office</span> είναι μια βάση δεδομένων που έχει μόλις δημιουργηθεί, η εφαρμογή <span class="no_translation">Access</span> θα επανεκκινηθεί.</p>

<p>Για να στείλετε ένα στοιχείο του <span class="no_translation">Microsoft Office</span> σε μια απομακρυσμένη συσκευή Bluetooth:</p>

<ol>
 <li>Ανάλογα με την έκδοση του <span class="no_translation">Microsoft Office</span> και την εφαρμογή <span class="no_translation">Microsoft Office</span> που χρησιμοποιείτε, επιλέξτε την ενέργεια <b class="translation_from_wording">Αποστολή σε Bluetooth</b> από το υπομενού <b class="translation_from_microsoft">Κοινή χρήση, αποθήκευση</b> <b class="translation_from_microsoft">και αποστολή</b> ή <b class="translation_from_microsoft">Αποθήκευση και δημοσίευση</b>. Για σχετικές οδηγίες, συμβουλευτείτε τη <span class="translation_from_microsoft">Βοήθεια του Microsoft Office</span>. Εμφανίζεται ο <b class="translation_from_wording">Οδηγός αποστολής αρχείων σε συσκευή Bluetooth</b>.</li>
 <li>Μόλις ανοίξει ο <b>Οδηγός αποστολής αρχείων σε συσκευή Bluetooth</b>, επιλέξτε τη συσκευή Bluetooth στην οποία θέλετε να στείλετε το αρχείο και κάντε κλικ στο κουμπί <b>Επόμενο</b>.</li>
 <li>Εμφανίζεται το παράθυρο προόδου της μεταφοράς αρχείων. Το στοιχείο αποστέλλεται στην επιλεγμένη συσκευή Bluetooth. Μόλις ολοκληρωθεί η μεταφορά, θα ειδοποιηθείτε.</li>
</ol>

<h3><a name="_sending_files_win_explr_to_bluetooth_device"></a>Αποστολή αρχείων από την Εξερεύνηση των Windows σε συσκευή Bluetooth</h3>

<p>Για να στείλετε αρχεία από την Εξερεύνηση των Windows σε συσκευή Bluetooth:</p>

<ol>
 <li>Στην Εξερεύνηση των Windows, κάντε δεξί κλικ στο εικονίδιο του αρχείου και επιλέξτε την ενέργεια <b>Bluetooth</b> στο στοιχείο <b>Αποστολή σε</b> από το μενού περιβάλλοντος. Εμφανίζεται ο <b>Οδηγός αποστολής αρχείων σε συσκευή Bluetooth</b>.</li>
 <li>Μόλις ανοίξει ο <b>Οδηγός αποστολής αρχείων σε συσκευή Bluetooth</b>, επιλέξτε τη συσκευή Bluetooth στην οποία θέλετε να στείλετε το αρχείο και κάντε κλικ στο κουμπί <b>Επόμενο</b>.</li>
 <li>Εμφανίζεται το παράθυρο προόδου της μεταφοράς αρχείων. Το επιλεγμένο αρχείο αποστέλλεται στην επιλεγμένη συσκευή Bluetooth. Μόλις ολοκληρωθεί η μεταφορά, θα ειδοποιηθείτε.</li>
</ol>

<h3><a name="_sending_files_service_win_to_bluetooth_device"></a>Αποστολή αρχείων από το παράθυρο Υπηρεσίες σε συσκευή Bluetooth</h3>

<p>Αποστολή αρχείων από το παράθυρο Υπηρεσίες σε συσκευή Bluetooth</p>

<ol>
 <li>Κάντε κλικ στη σύνδεση <b>Αποστολή αρχείου</b> στο παράθυρο Υπηρεσίες. Εμφανίζεται το παράθυρο διαλόγου "’νοιγμα".</li>
 <li>Επιλέξτε αρχείο από τη λίστα και κάντε κλικ στο κουμπί <b>’νοιγμα</b>. Εμφανίζεται ο <b>Οδηγός αποστολής αρχείων σε συσκευή Bluetooth</b>.</li>
 <li>Μόλις ανοίξει ο <b>Οδηγός αποστολής αρχείων σε συσκευή Bluetooth</b>, κάντε κλικ στο κουμπί <b>Επόμενο</b>.</li>
 <li>Εμφανίζεται το παράθυρο προόδου της μεταφοράς αρχείων. Το επιλεγμένο αρχείο αποστέλλεται στην επιλεγμένη συσκευή Bluetooth. Μόλις ολοκληρωθεί η μεταφορά, θα ειδοποιηθείτε.</li>
</ol>

<h2><a name="_receiving_files_from_bluetooth_device_to_computer"></a>Λήψη αρχείων από συσκευή Bluetooth</h2>

<p>Όταν κάποια άλλη συσκευή Bluetooth ξεκινά μεταφορά αρχείων στον υπολογιστή σας μέσω προφίλ BIP ή OPP, εμφανίζεται το παράθυρο <b>Λήψη αρχείων</b> που περιέχει μια προεπιλεγμένη διαδρομή προορισμού για τα εισερχόμενα αρχεία.</p>

<p><b><i>Σημείωση:</i></b> Συνήθως, το προφίλ ΒΙΡ χρησιμοποιείται για την αποστολή εικόνων από κινητή συσκευή σε υπολογιστή. Το προφίλ OPP χρησιμοποιείται για την αποστολή κάθε άλλου τύπου αρχείων.</p>

<p>Στο παράθυρο "Λήψη αρχείου", μπορείτε να αλλάξετε τον προεπιλεγμένο φάκελο προορισμού στον οποίο αποθηκεύονται τα εισερχόμενα αρχεία και εικόνες. Για το σκοπό αυτό, ακολουθήστε τα παρακάτω βήματα:</p>

<ol>
 <li>Κάντε κλικ στην επιλογή <b>Αναζήτηση</b> και επιλέξτε το παράθυρο του φακέλου που θέλετε.</li>
 <li>Αφού επιλέξετε μια διαδρομή, κάντε κλικ στο κουμπί <b>Αποδοχή</b> για να ξεκινήσει η μεταφορά αρχείων.</li>
 <li>Για να απορρίψετε ένα εισερχόμενο αρχείο, κάντε κλικ στην επιλογή <b>Απόρριψη</b>.</li>
</ol>

<h3><a name="_modifying_files"></a>Τροποποίηση αρχείων και φακέλων από συσκευή Bluetooth</h3>

<p>Μια συσκευή Bluetooth που υποστηρίζει το προφίλ FTP μπορεί να κάνει αλλαγές σε αρχεία και φακέλους στον τοπικό κοινόχρηστο φάκελο. Αν η απομακρυσμένη συσκευή προσπαθήσει να αντικαταστήσει, να μετονομάσει ή να διαγράψει κοινόχρηστο περιεχόμενο θα χρειαστούν ειδικά δικαιώματα. Το παράθυρο <b>Αίτημα αδείας</b> εμφανίζεται πριν γίνουν αυτές οι αλλαγές. Στο παράθυρο <b>Αίτημα αδείας</b> έχετε τις εξής επιλογές:</p>

<ul>
 <li>Αν επιλέξετε <b>Να επιτραπεί μόνο αυτή τη φορά</b> και πατήσετε <b>ΟΚ</b>, επιτρέπετε προσωρινά τις αλλαγές από συσκευή Bluetooth.</li>
 <li>Αν επιλέξετε <b>Να επιτρέπεται πάντα αυτή η συσκευή</b> και πατήσετε <b>ΟΚ</b>, επιτρέπετε τις αλλαγές από συσκευή Bluetooth για όσο είναι συζευγμένη μια συσκευή Bluetooth.</li>
 <li>Για να απορρίψετε προσωρινά τις αλλαγές από μια συσκευή Bluetooth, πατήστε <b>’κυρο</b>.</li>
</ul>

<p>Αν το αρχείο που πρόκειται να μεταφέρετε δεν αλλάζει κάποιο υπάρχον αρχείο, τότε θα μεταφερθεί χωρίς να εμφανιστεί το παράθυρο <b>Αίτημα αδείας</b>.</p>

<h3><a name="_receiving_files_progress">Πρόοδος λήψης αρχείων</a></h3>

<p>Όταν κάποια άλλη συσκευή Bluetooth ξεκινά μεταφορά αρχείων στον υπολογιστή σας και η μεταφορά γίνει αποδεκτή, μπορεί να εμφανιστεί το παράθυρο <b>Λήψη</b>:</p>

<ul>
 <li>Αν η απομακρυσμένη συσκευή είναι πελάτης BIP ή OPP, τότε το παράθυρο <b>Λήψη</b> θα εμφανιστεί.</li>
 <li>Αν η απομακρυσμένη συσκευή είναι πελάτης FTP, μπορείτε να ρυθμίσετε τις παραμέτρους εμφάνισης του παραθύρου <b>Λήψη</b>,ακολουθώντας τα βήματα που περιγράφονται στην ενότητα <a href="cont_conf_bt.htm#_shared_folder_configuration">Ρυθμίσεις κοινής χρήσης φακέλων</a> αυτού του οδηγού χρήσης.</li>
</ul>

<p>Το παράθυρο <b>Λήψη</b> εμφανίζει τις παρακάτω πληροφορίες για όλα τα αρχεία:</p>

<ul>
 <li>Κατάσταση λήψης (επιτυχημένη λήψη, αποτυχία λήψης, μεταφορά σε εξέλιξη κ.λπ.)</li>
 <li>Ταχύτητα Baud μεταφοράς για αρχεία που μεταφέρονται τη συγκεκριμένη στιγμή</li>
 <li>Μέγεθος των αρχείων που έχουν ληφθεί με επιτυχία</li>
</ul>

</body>

</html>
