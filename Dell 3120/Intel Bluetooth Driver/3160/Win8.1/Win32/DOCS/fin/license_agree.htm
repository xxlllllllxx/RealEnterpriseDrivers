<html>

<head>
    <meta http-equiv=Content-Type content="text/html; charset=windows-1252">
    <title>Ohjelmiston käyttöoikeussopimus</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_software_license_agreement"></a>Ohjelmiston käyttöoikeussopimus</h1>

<p>TÄRKEÄ ILMOITUS KAIKILLE KÄYTTÄJILLE TAI JAKELIJOILLE:</p>

<p>Intelin langattomat verkkosovittimet on suunniteltu, valmistettu, testattu ja laatuvarmistettu sen takaamiseksi, että ne täyttävät kaikki asianmukaiset paikalliset ja kansalliset vaatimukset niillä alueilla, joille ne on tarkoitettu ja/tai joihin niitä toimitetaan myytäviksi. Koska langattomat lähiverkot ovat yleisesti lupaa tarvitsemattomia järjestelmiä, jotka käyttävät tutkien, satelliittien ja muiden lupaa tarvitsemattomien ja luvanvaraisten laitteiden kanssa samaa taajuusaluetta, on toisinaan tarpeen dynaamisesti tunnistaa, välttää ja rajoittaa käyttöä näihin laitteisiin aiheutuvien häiriöiden välttämiseksi. Monissa tapauksissa Inteliä vaaditaan toimittamaan testitulokset alueellisten ja kansallisten määräysten mukaisen alueellisen ja paikallisen yhteensopivuuden todistamiseksi, ennen kuin tuotteelle myönnetään sertifiointi tai käyttölupa. Intelin langattomien lähiverkkojärjestelmien EEPROM-piiri, laiteohjelmisto ja ohjainohjelmisto on suunniteltu säätelemään täsmällisesti parametreja, jotka vaikuttavat radiotoimintaan, ja varmistamaan sähkömagneettinen yhteensopivuus (EMC). Näitä parametreja ovat, muitakaan pois sulkematta, RF-teho, taajuusalueen käyttö, kanavahaku ja säteilyn kohdistuminen käyttäjään.</p>

<p>Tämän takia Intel ei voi sallia muille osapuolille langattomien lähiverkkosovittimien mukana binaarimuodossa toimitetun ohjelmiston (esimerkiksi EEPROM ja laiteohjelmisto) käsittelemistä. Lisäksi jos Intelin langattomien verkkosovittimien kanssa käytetään mitä tahansa korjauspäivityksiä, apuohjelmia tai koodia, joka on muun osapuolen käsittelemää, (eli korjauspäivityksiä, apuohjelmia tai koodia (mukaan lukien avoin lähdekoodi -muutokset), jota Intel ei ole valtuuttanut), (i) on käyttäjä yksinomaisessa vastuussa sen varmistamisesta, että tuotteet täyttävät lainsäädännön määräykset, (ii) Intel ei ole vastuuvelvollinen missään muutettuihin tuotteisiin liittyvissä tapauksissa, mukaan lukien, mutta muitakaan pois sulkematta, takuuperustaiset vaatimukset ja/tai lainsäädännön määräysten täyttämättä jäämisestä johtuvat vaatimukset, ja (iii) Intel ei toimita eikä Inteliä voida vaatia toimittamaan tukea millekään muille osapuolille tällaisten muutettujen tuotteiden osalta.</p>

<p><b><i>Huomautus:</i></b> Monet viranomaistahot suhtautuvat langattomiin verkkosovittimiin "moduuleina", ja vastaavasti edellyttävät järjestelmätason hyväksyntää vastaanottaessaan ja tarkistaessaan testitulosdokumentit siitä, että antennit ja järjestelmäkokoonpano ei aiheuta sähkömagneettisia häiriöitä eikä radiotoiminta ole määräysten vastaista.</p>

<br>

<hr>

<p>[1] <b>Langaton Bluetooth-teknologia:</b> Bluetooth-tavaramerkit ovat omistajansa omaisuutta, ja Intel, Inc. käyttää niitä luvanvaraisesti.</p>

</body>

</html>
