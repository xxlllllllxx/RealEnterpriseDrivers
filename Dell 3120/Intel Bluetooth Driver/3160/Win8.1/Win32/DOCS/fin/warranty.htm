<html>

<head>
    <meta http-equiv=Content-Type content="text/html; charset=windows-1252">
    <title>Takuu</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_warranty"></a>Takuu</h1>

<h2>Yhden vuoden rajoitettu laitetakuu</h2>

<h3>Rajoitettu takuu</h3>

<p>Intel antaa tuotteen ostajalle takuun oikein käytetyn ja asennetun tuotteen materiaali- ja valmistusvirheiden osalta ja takaa, että tuote olennaisesti vastaa Inteliltä julkisesti saatavana olevia tietoja tuotteesta. Tuotteen takuukausi on pituudeltaan yksi (1) vuosi alkuperäisessä sinetöidyssä pakkauksessa toimitetun tuotteen ostopäivästä.</p>

<p>MIKÄ TAHANSA TUOTTEEN MUKANA TAI SEN OSANA TOIMITETTU OHJELMISTO TOIMITETAAN "SELLAISENAAN", JA INTEL KIISTÄÄ KAIKKI MUUT ILMAISTUT TAI OLETETUT TAKUUT (MUKAAN LUKIEN, MUTTA MUITAKAAN POIS SULKEMATTA, TAKUUT SEN SOPIVUUDESTA KAUPANKÄYNNIN KOHTEEKSI, OIKEUKSIEN LOUKKAAMATTOMUUDESTA TAI SOPIVUUDESTA MIHINKÄÄN ERITYISEEN TARKOITUKSEEN). Intel antaa kuitenkin ohjelmiston toimittamisessa käytetylle tallennusvälineelle takuun virheiden osalta yhdeksänkymmenen (90) päivän ajaksi sen toimituspäivästä lukien. Jos tällainen virhe havaitaan takuukauden aikana, asiakas voi palauttaa virheellisen tallennusvälineen Intelille, minkä jälkeen asiakkaalle toimitetaan veloituksetta virheetön tallennusväline tai Intelin oman harkinnan mukaan ohjelmisto toimitetaan muulla tavoin asiakkaalle. Intel ei myönnä tai hyväksy vastuuta minkään tämän ohjelmiston sisältämien tietojen, tekstin, grafiikan, linkkien tai muiden seikkojen tarkkuudesta tai täydellisyydestä.</p>

<p>Jos rajoitetun takuun kohteena oleva tuote osoittautuu virheelliseksi tässä rajoitetussa takuussa mainituista syistä, Intel oman harkintansa mukaan</p>

<ul>
 <li><b>KORJAA</b> tuotteen laitteiston ja/tai ohjelmiston keinoin; TAI</li>
 <li><b>VAIHTAA</b> tuotteen toiseen tuotteeseen, TAI, jos Intel ei pysty korjaamaan tai vaihtamaan tuotetta,</li>
 <li><b>PALAUTTAA</b> asiakkaalle tuotteen senhetkisen Intelin hinnan hetkellä, jolla takuuvaatimus tehtiin Intelille tämän rajoitetun takuun ehtojen mukaisesti.</li>
</ul>

<p>TÄMÄ RAJOITETTU TAKUU JA MITKÄ TAHANSA OLETETUT TAKUUT, JOTKA VOIVAT OLLA VOIMASSA LAINKÄYTTÖALUEEN SÄÄDÖSTEN MUKAISESTI, KOSKEVAT VAIN TUOTTEEN ALKUPERÄISTÄ OSTAJAA.</p>

<h3>Rajoitetun takuun kattavuus</h3>

<p>Intel ei anna tuotteelle, oli se sitten hankittu erikseen tai yhdennettynä muihin tuotteisiin, mukaan lukien, mutta muitakaan pois sulkematta, puolijohdetuotteet, takuuta virheelliseksi tunnettujen suunnitteluvirheiden osalta. Tiedot nykyisistä tunnetuista virheistä ovat saatavissa pyydettäessä. Lisäksi tämä rajoitettu takuu EI kata (i) mitään kustannuksia, jotka liittyvät tuotteen vaihtamiseen tai korjaamiseen, mukaan lukien asiakkaalle työstä, asennuksesta tai muista syistä aiheutuneet kustannukset, ja erityisesti mitkä tahansa kustannukset, jotka liittyvät minkä tahansa juottamalla tai muuten piirilevyyn kiinnitetyn tai muihin tuotteisiin yhdennetyn tuotteen irrottamiseen tai kiinnittämiseen; (ii) tuotteen vikoja, joiden aiheuttaja on ulkoinen syy, mukaan lukien onnettomuus, sähköön liittyvät ongelmat, epänormaalit mekaaniset olot tai ympäristöolot, tuotteen ohjeiden vastainen käyttö, väärinkäyttö, laiminlyönti, vahinko, muuttaminen, korjaaminen, virheellinen tai luvaton asennus ta virheellinen testaus; (iii) mitään tuotetta, jota on muutettu tai käytetty Intelin julkisesti saatavina olevien tietojen vastaisesti tai jos tuotteen alkuperäiset tuotetunnistemerkinnät (tavaramerkki tai valmistusnumero) on poistettu tai muutettu tai tuhottu tuotteesta; (iv) ongelmia, jotka johtuvat ohjelmistotuotteiden sisällyttämisestä järjestelmään; (v) ongelmia, jotka johtuvat muiden kuin Intelin tuotteen mukana tai sen osana toimitettujen ohjelmistotuotteiden sisällyttämisestä järjestelmään; (vi) kyvyttömyyttä käyttää Intelin toimittamia muutoksia tai korjauksia missään tuotteen mukana tai sen osana toimitetussa ohjelmistossa.</p>

<h3>Takuupalvelun saaminen</h3>

<p>Takuupalvelun saamiseksi asiakas voi ottaa yhteyttä tuotteen alkuperäiseen ostopaikkaan sen antamien ohjeiden mukaisesti tai ottaa yhteyttä Inteliin. Takuupalvelun pyytämiseksi Inteliltä asiakkaan pitää ottaa yhteyttä oman alueensa Intel-asiakastukipalveluun ("ICS") (<a href="http://www.intel.com/support/wireless/" target="_blank">http://www.intel.com/support/wireless/</a>) takuukauden aikana normaalina toimistoaikana, pyhäpäivät pois lukien, ja palauttaa tuote ilmoitettuun ICS-toimipaikkaan. Yhteyttä ottaessaan asiakkaalla pitää olla valmiina seuraavat tiedot: (1) asiakkaan nimi, postiosoite, sähköpostiosoite, puhelinnumerot ja Yhdysvalloissa voimassa olevan luottokortin tiedot; (2) ostotosite; (3) tuotteeseen merkitty mallinimi ja tuotetunnistenumero; ja (4) ongelman kuvaus. Asiakaspalveluhenkilö voi tarvita lisätietoja ongelman luonteen mukaan. Kun ICS on varmistanut, että tuote on oikeutettu takuupalveluun, asiakkaalle annetaan palautusmateriaalivaltuutustunnus ("RMA-tunnus") ja ohjeet tuotteen palauttamiseksi määritettyyn ICS-toimipaikkaan. Kun tuote toimitetaan ICS-toimipaikkaan, asiakkaan pitää merkitä RMA-tunnus pakkauksen ulkopuolelle. Intel ei vastaanota mitään tuotetta, jonka pakkaukseen ei ole merkitty RMA-tunnusta tai jonka pakkaukseen on merkitty kelvoton RMA-tunnus. Asiakkaan pitää palauttaa tuote määritettyyn ICS-toimipaikkaan alkuperäisessä tai sitä vastaavassa pakkauksessa posti- tai rahtimaksut ennalta maksettuna (Yhdysvalloissa) ja otettava huomioon, että pakkaus voi vahingoittua tai kadota kuljetuksen aikana. Intel voi oman harkintansa mukaan korjata tai vaihtaa tuotteen joko uuteen tai kunnostettuun tuotteeseen tai komponentteihin. Korjattu tai vaihdettu tuote toimitetaan asiakkaalle Intelin kustannuksella kohtuullisen ajan kuluessa siitä, kun ICS on vastaanottanut palautetun tuotteen. Palautettu tuote on Intelin vastuulla sen jälkeen, kun ICS on sen vastaanottanut. Vaihtotuotteella on tämän kirjallisen takuun mukainen takuu ja sitä koskevat samat vastuuvelvollisuuden rajoitukset ja muut rajoitukset yhdeksänkymmenen (90) päivän ajan tai alkuperäisen takuukauden loppuun sen mukaan, kumpi näistä on pidempi. Jos Intel vaihtaa tuotteen, vaihdetun tuotteen rajoitetun takuun takuukautta ei jatketa.</p>

<h3>TAKUUN RAJOITUKSET</h3>

<p>TÄMÄ TAKUU KORVAA KAIKKI MUUT TUOTETTA KOSKEVAT TAKUUT, JA INTEL KIISTÄÄ KAIKKI MUUT TUOTETTA KOSKEVAT ILMAISTUT TAI OLETETUT TAKUUT, MUKAAN LUKIEN, MUTTA MUITAKAAN POIS SULKEMATTA, OLETETUT TAKUUT SOPIVUUDESTA KAUPANKÄYNNIN KOHTEEKSI, SOPIVUUDESTA MIHINKÄÄN TIETTYYN TARKOITUKSEEN, OIKEUKSIEN LOUKKAAMATTOMUUDESTA JA KAUPANTEON TAI KAUPANKÄYNNIN KULUSTA. <b>Joissakin maissa (tai lainkäyttöalueilla) lainsäädäntö ei salli oletettujen takuiden rajoittamista, missä tapauksessa tämä rajoitus ei koske asiakasta.</b> KAIKKI ILMAISTUT JA OLETETUT TAKUUT RAJOITETAAN RAJOITETUN TAKUUN TAKUUKAUTEEN.MITKÄÄN TAKUUT EIVÄT OLE VOIMASSA TÄMÄN KAUDEN JÄLKEEN. <b>Joissakin maissa (tai lainkäyttöalueilla) lainsäädäntö ei salli oletettujen takuiden keston rajoittamista, missä tapauksessa tämä rajoitus ei koske asiakasta.</b></p>

<h3>VASTUUVELVOLLISUUDEN RAJOITUKSET</h3>

<p>INTELIN VASTUUVELVOLLISUUS TÄMÄN TAI MINKÄ TAHANSA MUUN TAKUUN, ILMAISTUN TAI OLETETUN, MUKAISESTI RAJOITTUU TUOTTEEN KORJAAMISEEN, VAIHTAMISEEN TAI SEN HINNAN PALAUTTAMISEEN EDELLÄ MAINITUN MUKAISESTI. NÄMÄ KORVAUSKEINOT OVAT AINOITA KORVAUSTAPOJA MISSÄ TAHANSA TAKUUTA KOSKEVISSA RIITA-ASIOISSA. SUURIMMASSA LAINSÄÄDÄNNÖN SALLIMASSA LAAJUUDESSA INTEL EI OLE VASTUUSSA MISTÄÄN VÄLITTÖMISTÄ, ERITYISISTÄ, EPÄSUORISTA TAI VÄLILLISISTÄ VAHINGOISTA, JOTKA AIHEUTUVAT TAKUUTA KOSKEVASTA MISTÄ TAHANSA RIKKOMUKSESTA TAI MISTÄ TAHANSA MUUSTA OIKEUDELLISESTA TULKINNASTA (MUKAAN LUKIEN, MUTTA MUITAKAAN POIS SULKEMATTA, TULOMENETYKSET, KÄYTTÖKATKOKSET, LIIKEMAINEEN MENETYKSET, LAITTEISTON JA OMINAISUUDEN VAHINGOITTUMINEN TAI VAIHTAMINEN JA MITKÄ TAHANSA KUSTANNUKSET, JOTKA LIITTYVÄT TUOTTEEN SISÄLTÄVÄÄN JÄRJESTELMÄÄN TALLENNETUN TAI SIINÄ KÄYTETTÄVÄN MINKÄ TAHANSA OHJELMISTON TAI DATAN PALAUTTAMISEEN, UUDELLEENOHJELMOINTIIN TAI TUOTTAMISEEN UUDELLEEN), VAIKKA INTELILLE OLISI ENNAKOLTA ILMOITETTU TÄLLAISTEN VAHINKOJEN MAHDOLLISUUDESTA. <b>Joissakin maissa (tai lainkäyttöalueilla) lainsäädäntö ei salli satunnaisten tai välillisten vahinkojen poissulkemista tai rajoittamista, missä tapauksessa tämä rajoitus ei koske asiakasta.</b> TÄMÄ RAJOITETTU TAKUU ANTAA ASIAKKAALLE TIETYT OIKEUDET, MINKÄ LISÄKSI ASIAKKAALLA VOI OLLA MYÖS MUITA OIKEUKSIA MAAN TAI LAINKÄYTTÖALUEEN LAINSÄÄDÄNNÖN MUKAAN. MITKÄ TAHANSA JA KAIKKI TÄHÄN RAJOITETTUUN TAKUUSEEN LIITTYVÄT RIITA-ASIAT RATKAISTAAN SEURAAVISSA TUOMIOISTUIMISSA SEURAAVIEN LAINSÄÄDÄNTÖJEN MUKAISESTI: AMERIKAN YHDYSVALLOISSA, KANADASSA, POHJOIS-AMERIKASSA JA ETELÄ-AMERIKASSA TUOMIOISTUIN ON SANTA CLARASSA KALIFORNIASSA YHDYSVALLOISSA JA RIITA-ASIAN RATKAISEMINEN TAPAHTUU DELAWAREN OSAVALTION ASIAA KOSKEVAN LAINSÄÄDÄNNÖN MUKAISESTI. TYYNENMEREN AASIAN ALUEELLA (KIINAN MANNERMAATA LUKUUN OTTAMATTA) TUOMIOISTUIN ON SINGAPORESSA JA RIITA-ASIAN RATKAISEMINEN TAPAHTUU SINGAPORESSA SINGAPOREN ASIAA KOSKEVAN LAINSÄÄDÄNNÖN MUKAISESTI. EUROOPASSA JA MAAILMAN MUISSA OSISSA TUOMIOISTUIN ON LONTOOSSA JA RIITA-ASIAN RATKAISEMINEN TAPAHTUU ENGLANNIN JA WALESIN ASIAA KOSKEVAN LAINSÄÄDÄNNÖN MUKAISESTI, JA MISSÄ TAHANSA RISTIRIIDASSA TÄMÄN RAJOITETUN TAKUUN ENGLANNINKIELISEN JA MINKÄ TAHANSA MUULLE KIELELLE KÄÄNNETYN VERSION (YKSINKERTAISTETUKSI KIINAKSI KÄÄNNETTYÄ VERSIOTA LUKUUN OTTAMATTA) SISÄLLÖN VÄLILLÄ RATKAISU TEHDÄÄN ENGLANNINKIELISEN VERSION MUKAISESTI.</p>

<p><b>TÄRKEÄÄ!</b> ELLEI INTEL OLE KIRJALLISESTI MUUTA ILMOITTANUT, MYYTÄVIÄ INTEL-TUOTTEITA EI OLE SUUNNITELTU EIKÄ TARKOITETTU KÄYTETTÄVIKSI MISSÄÄN LÄÄKETIETEELLISISSÄ, HENGENPELASTAMISEEN TARKOITETUISSA EIKÄ ELINTOIMINTOJEN YLLÄPITÄMISEN JÄRJESTELMISSÄ, KULJETUSJÄRJESTELMISSÄ, YDINTEKNIIKKAJÄRJESTELMISSÄ EIKÄ MISSÄÄN MUISSA RISKIALTTIISSA KÄYTTÖKOHTEISSA, JOISSA INTEL-TUOTTEEN VIRHEELLINEN TOIMINTA VOISI JOHTAA HENKILÖVAHINKOJEN TAI HENGENVAARAN AIHEUTUMISEEN.</p>

</body>

</html>
