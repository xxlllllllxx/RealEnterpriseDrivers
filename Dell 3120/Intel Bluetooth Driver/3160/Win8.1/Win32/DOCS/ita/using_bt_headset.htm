<html>

<head>
    <meta http-equiv=Content-Type content="text/html; charset=windows-1252">
    <title>Collegamento ad auricolari e altoparlanti Bluetooth&reg;</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_using_bluetooth_headsets"></a>Collegamento ad auricolari e altoparlanti Bluetooth<sup>&reg;</sup></h1>

<p><b><i>Nota:</i></b> questa sezione non è applicabile se si utilizza il sistema operativo Windows 8.</p>

<p>Per ascoltare la musica e rispondere alle chiamate VoIP dal computer è possibile utilizzare gli auricolari stereo e mono Bluetooth. Inoltre, il computer può essere utilizzato come altoparlante Bluetooth utilizzabile da un dispositivo Bluetooth.</p>

<p>I profili audio supportati includono:</p>

<ul>
 <li>Sink e source A2DP</li>
 <li>Controller e target AVRCP</li>
 <li>Gateway audio HFP/HSP</li>
 <li>Integrazione con Windows Media Player/Media Center</li>
 <li>Integrazione con Skype</li>
</ul>

<h2><a name="_playing_music_from_computer_to_bluetooth_headset"></a>Ascoltare musica dal computer tramite auricolari o cuffie Bluetooth</h2>

<p>Gli auricolari stereo Bluetooth si possono collegare al computer per ascoltare la musica e per controllare il software del lettore audio in esecuzione sul computer. Una volta collegato, il dispositivo audio stereo Bluetooth consente di interrompere/mettere in pausa/riprendere la riproduzione, passare al brano successivo/precedente e di regolare il volume del lettore audio in esecuzione sul computer.</p>

<p>Nella finestra Servizi del dispositivo Bluetooth aggiunto (vedere <a href="star_new_devi.htm#_start_working_new_bluetooth_device">Aggiunta e collegamento di un nuovo dispositivo Bluetooth<sup>&reg;</sup></a>):</p>

<ol>
 <li>Fare clic sul collegamento <b>Ascolta musica</b> nella finestra Servizi per stabilire un collegamento.</li>
 <li>Il messaggio della finestra Servizi viene aggiornato una volta stabilito il collegamento e le cuffie o l'auricolare Bluetooth diventa il dispositivo audio predefinito del sistema operativo per ascoltare la musica riprodotta dal computer.</li>
 <li>Se non si riesce a sentire la musica con gli auricolari dopo averli collegati, verificare che le impostazioni del <b>Dispositivo audio predefinito</b> siano quelle descritte nella sezione Dispositivo audio predefinito riportata di seguito.</li>
 <li>Per scollegare il collegamento audio esistente, fare clic su <b>Disconnetti</b> nella voce <b>Ascolta musica</b> della finestra Servizi e il dispositivo audio predefinito del sistema operativo tornerà alle impostazioni originali.</li>
</ol>

<h4>Dispositivo audio predefinito </h4>

<p>Una volta stabilito un collegamento audio, il dispositivo audio Bluetooth viene impostato automaticamente come dispositivo di riproduzione predefinito nel sistema operativo Windows. In alcuni rari casi, il dispositivo audio Bluetooth predefinito potrebbe non funzionare automaticamente. Ad esempio, se si configura manualmente un altro dispositivo audio come dispositivo audio predefinito prima di stabilire la connessione con il dispositivo audio Bluetooth, il dispositivo audio Bluetooth potrebbe non funzionare. In questo caso, accedere a Proprietà audio di Windows nel menu della barra delle applicazioni o a Gestione dispositivi audio dalla sezione Hardware e audio del <b>Pannello di controllo</b> e impostare il dispositivo audio Bluetooth come dispositivo predefinito.</p>

<h2><a name="_use_bluetooth_headset_for_voip_calls"></a>Utilizzare la cuffia Bluetooth per le chiamate VoIP</h2>

<p>È possibile utilizzare gli auricolari mono Bluetooth come dispositivo di comunicazione audio per i programmi di telefonia VoIP.</p>

<p>Nella finestra Servizi del dispositivo Bluetooth aggiunto (vedere <a href="star_new_devi.htm#_start_working_new_bluetooth_device">Aggiunta e collegamento di un nuovo dispositivo Bluetooth<sup>&reg;</sup></a>):</p>

<ol>
 <li>Fare clic sul collegamento <b>Inoltra chiamate VoIP al vivavoce</b> nella finestra Servizi.</li>
 <li>Il messaggio della finestra Servizi viene aggiornato una volta stabilito il collegamento e gli auricolari vengono impostati come dispositivo di comunicazione predefinito per i programmi VoIP, quali Skype.</li>
 <li>Per scollegare un collegamento audio esistente, fare clic su <b>Disconnetti</b> nella voce <b>Inoltra chiamate VoIP al vivavoce</b> nella finestra Servizi.</li>
</ol>

<h2><a name="_receiving_voice_over_ip_calls_while_listening_to_music"></a>Ricezione delle chiamate VoIP (Voice over IP) durante l'ascolto della musica</h2>

<p>È possibile commutare facilmente gli auricolari stereo o mono Bluetooth per accettare o rifiutare le chiamate Skype in arrivo utilizzando i pulsanti del dispositivo audio Bluetooth durante l'ascolto di musica. L'ascolto di musica viene messo automaticamente in pausa durante la conversazione di una chiamata Skype attiva e verrà ripreso al termine della chiamata.</p>

<p><b><i>Nota:</i></b> è possibile utilizzare semplicemente queste funzioni attivando il plug-in Bluetooth in Windows Media Player e verificando che l'accesso Skype sia consentito con il plug-in "btplayerctrl.exe".</p>

<h2><a name="_listen_to_music_from_bluetooth_device_over_computer_speakers"></a>Riproduzione di musica da un dispositivo Bluetooth tramite gli altoparlanti del computer</h2>

<p>Riproduzione audio da un dispositivo Bluetooth utilizzando gli altoparlanti del computer.</p>

<p>Nella finestra Servizi del dispositivo Bluetooth aggiunto (vedere <a href="star_new_devi.htm#_start_working_new_bluetooth_device">Aggiunta e collegamento di un nuovo dispositivo Bluetooth<sup>&reg;</sup></a>):</p>

<ol>
 <li>Fare clic sul collegamento <b>Riproduci musica</b> nella finestra Servizi.</li>
 <li>Al termine di questa operazione, lo streaming audio verrà inoltrato dal dispositivo Bluetooth remoto agli altoparlanti del computer (o a un altro dispositivo audio predefinito configurato sul computer).</li>
 <li>Con un collegamento <b>Riproduci musica</b> attivo, è possibile utilizzare la finestra <b>Controllo remoto Bluetooth</b> per controllare il lettore multimediale remoto tramite Bluetooth. L'icona <b>Controllo remoto Bluetooth</b> verrà visualizzata nella barra delle applicazioni. Se si fa clic su tale icona, verrà visualizzata la finestra <b>Controllo remoto Bluetooth</b>. La finestra supporta azioni standard quali Riproduci/Interrompi, Brano successivo/precedente e i comandi di regolazione del volume.</li>
 <li>Per smettere di usare il computer come altoparlante Bluetooth, fare clic sul collegamento <b>Disconnetti</b> nella finestra Servizi.</li>
</ol>

</body>

</html>
