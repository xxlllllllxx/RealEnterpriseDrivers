<html>

<head>
    <meta http-equiv=Content-Type content="text/html; charset=windows-1252">
    <title>Ansluta till Bluetooth&reg;-headset och Bluetooth&reg;-högtalare</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_using_bluetooth_headsets"></a>Ansluta till Bluetooth<sup>&reg;</sup>-headset och Bluetooth<sup>&reg;</sup>-högtalare</h1>

<p><b><i>Obs:</i></b> Det här avsnittet gäller inte om du använder operativsystemet Windows 8.</p>

<p>Bluetooth-headset (stereo och mono) kan användas för att lyssna på musik och besvara VoIP-samtal från datorn. Datorn kan även användas som en Bluetooth-högtalare tillsammans med en Bluetooth-enhet.</p>

<p>Till de stödda ljudprofilerna hör:</p>

<ul>
 <li>A2DP sink och källa</li>
 <li>AVRCP kontroller och mål</li>
 <li>HFP/HSP ljudgateway</li>
 <li>Integrering med Windows Media Player/Center</li>
 <li>Integrering med Skype</li>
</ul>

<h2><a name="_playing_music_from_computer_to_bluetooth_headset"></a>Lyssna på musik från datorn med Bluetooth-headset eller Bluetooth-högtalare</h2>

<p>Du kan ansluta Bluetooth-stereoheadset till datorn och lyssna på musik och hantera datorns ljuduppspelningsprogram. När Bluetooth-stereoljudenheten har anslutits kan den användas för att stoppa/pausa/återuppta uppspelning, gå till föregående/nästa ljudspår och höja/sänka volymen på datorns ljuduppspelningsprogram.</p>

<p>Gör följande i fönstret Tjänster för den tillagda Bluetooth-enheten (se <a href="star_new_devi.htm#_start_working_new_bluetooth_device">Lägg till och anslut till en ny Bluetooth<sup>&reg;</sup>-enhet</a>):</p>

<ol>
 <li>Upprätta en anslutning genom att klicka på länken <b>Lyssna på musik</b> i fönstret Tjänster.</li>
 <li>När anslutningen har upprättats uppdateras meddelandet i fönstret Tjänster, och Bluetooth-headsetet eller Bluetooth-högtalaren blir operativsystemets standardljudenhet för att lyssna på musik som spelas på datorn.</li>
 <li>Om ingen musik hörs i Bluetooth-headsetet när det är anslutet kontrollerar du om inställningarna för <b>Standardljudenhet</b> stämmer överens med vad som anges i avsnittet Standardljudenhet nedan.</li>
 <li>Om du vill koppla från en befintlig ljudanslutning går du till fönstret Tjänster och klickar på <b>Koppla ifrån</b> i objektet <b>Lyssna på musik</b>. Operativsystemet växlar då tillbaka standardljudenheten till de ursprungliga inställningarna.</li>
</ol>

<h4>Standardljudenhet </h4>

<p>När en ljudanslutning upprättas anges Bluetooth-ljudenheten automatiskt som standardenhet för uppspelning i operativsystemet Windows. I sällsynta fall sker detta inte automatiskt. Om du till exempel anger manuellt att en annan ljudenhet ska vara standardenhet för uppspelning innan anslutningen med Bluetooth-ljudenheten har upprättats kan det hända att Bluetooth-ljudenheten inte fungerar. I så fall öppnar du Windows ljudegenskaper, antingen via systemfältsmenyn eller via Hantera ljudenheter under Maskinvara och ljud i <b>Kontrollpanelen</b>, och anger Bluetooth-ljudenheten som standardenhet.</p>

<h2><a name="_use_bluetooth_headset_for_voip_calls"></a>Använda Bluetooth-headset för VoIP-samtal</h2>

<p>Bluetooth-monoheadset kan användas för ljudkommunikation med VoIP-telefoniprogram.</p>

<p>Gör följande i fönstret Tjänster för den tillagda Bluetooth-enheten (se <a href="star_new_devi.htm#_start_working_new_bluetooth_device">Lägg till och anslut till en ny Bluetooth<sup>&reg;</sup>-enhet</a>):</p>

<ol>
 <li>Klicka på länken <b>Vidarekoppla VoIP-samtal till handsfree</b> i fönstret Tjänster.</li>
 <li>När anslutningen har upprättats uppdateras meddelandet i fönstret Tjänster, och headsetet blir standardenhet för ljudkommunikation med VoIP-program såsom Skype.</li>
 <li>Om du vill koppla från en befintlig ljudanslutning går du till fönstret Tjänster och klickar på <b>Koppla ifrån</b> i objektet <b>Vidarekoppla VoIP-samtal till handsfree</b>.</li>
</ol>

<h2><a name="_receiving_voice_over_ip_calls_while_listening_to_music"></a>Ta emot VoIP-samtal (Voice over IP) medan du lyssnar på musik</h2>

<p>Medan du lyssnar på musik kan du med hjälp av Bluetooth-ljudenhetens knappar och Bluetooth-headsetet (stereo och mono) smidigt ta emot eller ignorera inkommande Skype-samtal. Under ett Skype-samtal görs automatiskt en paus i musiken och när samtalet är slut startar musiken igen.</p>

<p><b><i>Obs:</i></b> Om du aktiverar insticksprogrammet för Bluetooth i Windows Media Player och ser till att Skype-åtkomst tillåts med hjälp av insticksprogrammet btplayerctrl.exe kommer dessa funktioner att fungera utan avbrott.</p>

<h2><a name="_listen_to_music_from_bluetooth_device_over_computer_speakers"></a>Spela upp musik från en Bluetooth-enhet med datorns högtalare</h2>

<p>Spela upp ljud från en Bluetooth-enhet med hjälp av datorns högtalare.</p>

<p>Gör följande i fönstret Tjänster för den tillagda Bluetooth-enheten (se <a href="star_new_devi.htm#_start_working_new_bluetooth_device">Lägg till och anslut till en ny Bluetooth<sup>&reg;</sup>-enhet</a>):</p>

<ol>
 <li>Klicka på länken <b>Spela upp musik</b> i fönstret Tjänster.</li>
 <li>När åtgärden är utförd strömmas ljud från Bluetooth-fjärrenheten till datorns högtalare (eller någon annan enhet som har angetts som standardljudenhet för datorn).</li>
 <li>Med en aktiv <b>Spela upp musik</b>-anslutning kan man använda fönstret <b>Bluetooth-fjärrkontroll</b> för att kontrollera fjärrmediaspelaren med hjälp av Bluetooth. Ikonen <b>Bluetooth-fjärrkontroll</b> visas i systemfältet. Om du klickar på ikonen öppnas fönstret <b>Bluetooth-fjärrkontroll</b>. Fönstret stöder standardåtgärder som spela/stoppa, nästa/föregående ljudspår och höja/sänka volymen.</li>
 <li>Om du inte längre vill använda datorn som Bluetooth-högtalare klickar du på länken <b>Koppla ifrån</b> i fönstret Tjänster.</li>
</ol>

</body>

</html>
