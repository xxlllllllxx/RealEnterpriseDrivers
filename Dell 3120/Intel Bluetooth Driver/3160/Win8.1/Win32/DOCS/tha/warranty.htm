<html>

<head>
    <meta http-equiv=Content-Type content="text/html; charset=windows-874">
    <title>การรับประกัน</title>
    <link rel="stylesheet" href="MS_Help.css" type="text/css">
</head>

<body>

<h1><a name="_warranty"></a>การรับประกัน</h1>

<h2>การรับประกันฮาร์ดแวร์เป็นเวลา 1 ปี</h2>

<h3>การรับประกันแบบจำกัด</h3>

<p>Intel รับประกันต่อผู้ซื้อผลิตภัณฑ์ว่าผลิตภัณฑ์จะปราศจากข้อบกพร่องในส่วนวัสดุและฝีมือแรงงาน หากติดตั้งและใช้งานอย่างเหมาะสม และสอดคล้องกับข้อมูลจำเพาะของ Intel ที่ประกาศต่อสาธารณะสำหรับผลิตภัณฑ์ในระยะเวลาหนึ่ง (1) ปี โดยเริ่มต้นในวันที่ซื้อผลิตภัณฑ์ในหีบห่อที่ปิดผนึกดั้งเดิม</p>

<p>ซอฟต์แวร์ไม่ว่าประเภทใดที่จัดส่งพร้อมกับหรือที่เป็นส่วนหนึ่งของผลิตภัณฑ์ ให้บริการในแบบ ที่เป็น อย่างชัดแจ้ง โดยไม่รวมการรับประกันอื่นๆ ทั้งหมดทั้งที่ชัดแจ้ง เป็นนัย (รวมถึงปราศจากข้อจำกัด การรับประกันการจำหน่ายเชิงพาณิชย์ การไม่ล่วงละเมิด หรือความเหมาะสมเพื่อการใช้งานเฉพาะด้าน) อย่างไรก็ตาม เป็นการให้บริการที่ Intel รับประกันว่าสื่อที่มีอยู่บนซอฟต์แวร์ดังกล่าวจะปราศจากข้อบกพร่องในระยะเวลาเก้าสิบ (90) วันนับจากวันที่จัดส่ง หากปรากฎข้อบกพร่องภายในระยะเวลาการรับประกัน คุณสามารถส่งคืนสื่อที่บกพร่องให้แก่ Intel เพื่อเปลี่ยนหรือเพื่อจัดส่งซอฟต์แวร์ใหม่ภายใต้การตัดสินใจของ Intel และโดยปราศจากค่าใช้จ่าย Intel ไม่รับประกันหรือรับผิดชอบสำหรับความถูกต้องหรือความสมบูรณ์ของข้อมูล ข้อความ กราฟิก ลิงก์ หรือรายการอื่นใดในซอฟต์แวร์</p>

<p>หากผลิตภัณฑ์ที่อยู่ภายใต้การรับประกันนี้มีข้อผิดพลาดระหว่างระยะเวลาการรับประกันด้วยเหตุผลที่ได้รับการคุ้มครองภายใต้การรับประกันอย่างจำกัดนี้ Intel จะเลือกดำเนินการตามตัวเลือกต่อไปนี้</p>

<ul>
 <li><b>แก้ไข</b> ผลิตภัณฑ์ในส่วนของฮาร์ดแวร์และ/หรือซอฟต์แวร์ หรือ</li>
 <li><b>เปลี่ยน</b> ผลิตภัณฑ์ด้วยผลิตภัณฑ์อื่น หรือหาก Intel ไม่สามารถแก้ไขหรือเปลี่ยนผลิตภัณฑ์ได้</li>
 <li><b>คืนเงิน</b> สำหรับผลิตภัณฑ์ตามราคาของ Intel ณ เวลาที่มีการขอรับการรับประกันต่อ Intel ภายใต้การรับประกันแบบจำกัด</li>
</ul>

<p>การรับประกันแบบจำกัดนี้และการรับประกันโดยนัยที่อาจมีอยู่ภายใต้กฎหมายของรัฐ ประเทศ จังหวัด หรือท้องถิ่นที่ใช้บังคับ ใช้กับคุณในฐานะผู้ซื้อผลิตภัณฑ์ดั้งเดิมเท่านั้น</p>

<h3>ขอบเขตการรับประกันแบบจำกัด</h3>

<p>Intel ไม่รับประกันว่าผลิตภัณฑ์ ไม่ว่าซื้อมาแบบแยกชิ้นหรือรวมมากับผลิตภัณฑ์อื่น ซึ่งรวมถึงแต่ไม่จำกัดเฉพาะชิ้นส่วนเซมิคอนดักเตอร์ จะปราศจากข้อบกพร่องในการออกแบบหรือข้อผิดพลาดที่เรียกว่า ข้อผิดพลาดจากการเขียนหรือการพิมพ์ ข้อมูลแก้ไขข้อผิดพลาดด้านคุณลักษณะปัจจุบันมีให้ตามคำขอ ยิ่งไปกว่านั้น การรับประกันแบบจำกัดจะไม่ครอบคลุมสิ่งต่อไปนี้ (i) ค่าใช้จ่ายใดๆ เกี่ยวกับการเปลี่ยนหรือการแก้ไขผลิตภัณฑ์  ซึ่งรวมถึงค่าแรง การติดตั้ง หรือค่าใช้จ่ายอื่นๆ ที่เกิดจากคุณ และโดยเฉพาะอย่างยิ่ง ค่าใช้จ่ายที่เกี่ยวกับการถอดหรือการเปลี่ยนผลิตภัณฑ์ที่ได้รับการเชื่อมหรือติดเป็นการถาวรกับแผงวงจร หรือรวมกับผลิตภัณฑ์อื่นๆ (ii) ความเสียหายต่อผลิตภัณฑ์เนื่องจากสาเหตุภายนอก รวมถึงอุบัติเหตุ ปัญหาจากไฟฟ้า ความผิดปกติ เงื่อนไขทางกลไก หรือสภาพแวดล้อม การใช้ที่ไม่สอดคล้องตามคำแนะนำผลิตภัณฑ์ การใช้ผิดวัตถุประสงค์ การละเลย อุบัติเหตุ การใช้ในทางที่ผิด การดัดแปลง การแก้ไข การติดตั้งอย่างไม่เหมาะสมหรือโดยไม่ได้รับอนุญาต หรือการทดสอบที่ไม่เหมาะสม หรือ (iii) ผลิตภัณฑ์ที่ถูกแก้ไขหรือใช้งานนอกข้อมูลจำเพาะที่เปิดเผยต่อสาธารณะของ Intel หรือเครื่องหมายที่ระบุผลิตภัณฑ์ดั้งเดิมถูกลบออก ดัดแปลง หรือกำจัดจากผลิตภัณฑ์ หรือ (iv) ปัญหาอันเป็นผลมาจากการแก้ไขผลิตภัณฑ์ซอฟต์แวร์ที่จัดให้มาหรือรวมอยู่ในผลิตภัณฑ์ (โดยบุคคลอื่นนอกเหนือจาก Intel) (v) การรวมผลิตภัณฑ์ซอฟต์แวร์ นอกเหนือจากผลิตภัณฑ์ซอฟต์แวร์ที่จัดให้มาหรือรวมอยู่ในผลิตภัณฑ์โดย Intel หรือ (vi) การไม่สามารถใช้การแก้ไขที่  Intel จัดหาให้หรือการแก้ไขซอฟต์แวร์ที่จัดให้มากับหรือรวมอยู่ในผลิตภัณฑ์</p>

<h3>วิธีรับบริการการรับประกัน</h3>

<p>หากต้องการรับบริการการรับประกันสำหรับผลิตภัณฑ์ คุณสามารถติดต่อสถานที่ดั้งเดิมที่ซื้อผลิตภัณฑ์ตามคำแนะนำของผลิตภัณฑ์ หรือติดต่อ Intel หากต้องการขอรับบริการตามการรับประกันจาก Intel คุณต้องติดต่อศูนย์สนับสนุนลูกค้า ("ICS") ในภูมิภาคของคุณ (<a href="http://www.intel.com/support/wireless/" target="_blank">http://www.intel.com/support/wireless/</a>) ภายในระยะเวลาการรับประกันระหว่างช่วงเวลาทำการปกติ (เวลาท้องถิ่น) ยกเว้นวันหยุดราชการ และส่งคืนผลิตภัณฑ์ไปยังศูนย์ ICS ที่กำหนด โปรดเตรียมพร้อมในการแสดง: (1) ชื่อ ที่อยู่ทางไปรษณีย์ ที่อยู่อีเมล หมายเลขโทรศัพท์ของคุณ และในสหรัฐฯ ข้อมูลบัตรเครดิตที่ถูกต้อง (2) หลักฐานการซื้อ (3) ชื่อรุ่นและหมายเลขระบุผลิตภัณฑ์ที่อยู่บนผลิตภัณฑ์ และ (4) คำอธิบายถึงปัญหา ตัวแทนบริการลูกค้าอาจต้องการข้อมูลเพิ่มเติมจากคุณ ทั้งนี้ ขึ้นอยู่กับลักษณะของปัญหา ภายหลังการตรวจสอบของ ICS ว่าผลิตภัณฑ์มีสิทธิ์สำหรับบริการรับประกัน คุณจะได้รับหมายเลขการอนุมัติการคืนผลิตภัณฑ์ ("RMA") ที่จัดให้พร้อมกับคำแนะนำในการส่งคืนผลิตภัณฑ์ไปยังศูนย์ ICS ที่กำหนด เมื่อคุณส่งคืนผลิตภัณฑ์ให้แก่ศูนย์ ICS คุณต้องส่งหมายเลข RMA ที่ด้านนอกของบรรจุภัณฑ์มาด้วย Intel จะไม่ยอมรับผลิตภัณฑ์ที่ส่งคืนที่ไม่มีหมายเลข RMA หรือผลิตภัณฑ์ที่มีหมายเลข RMA ไม่ถูกต้องบนบรรจุภัณฑ์ คุณต้องจัดส่งผลิตภัณฑ์ที่ส่งคืนไปยังศูนย์ ICS ที่กำหนดในบรรจุภัณฑ์ดั้งเดิมหรือเทียบเท่า พร้อมค่าธรรมเนียมการจัดส่งที่ชำระล่วงหน้า (ภายในสหรัฐฯ) และยอมรับความเสี่ยงจากการเสียหายหรือการสูญหายระหว่างการจัดส่ง Intel อาจเลือกแก้ไขหรือเปลี่ยนผลิตภัณฑ์ด้วยผลิตภัณฑ์หรือส่วนประกอบที่ปรับสภาพใหม่ ตามที่ Intel พิจารณาว่าเหมาะสม ผลิตภัณฑ์ที่ได้รับการแก้ไขหรือเปลี่ยนจะจัดส่งให้แก่คุณโดยที่ Intel รับผิดชอบค่าใช้จ่ายภายในระยะเวลาที่เหมาะสมภายหลังจากที่ ICS ได้รับผลิตภัณฑ์ที่ส่งคืน ผลิตภัณฑ์ที่ส่งคืนจะถือเป็นทรัพย์สินของ Intel หลังจากที่ ICS ได้รับ การเปลี่ยนผลิตภัณฑ์ได้รับการประกันภายใต้การรับประกันเป็นลายลักษณ์อักษรนี้ และอยู่ภายใต้ข้อจำกัดและข้อยกเว้นความรับผิดชอบเดียวกันเป็นเวลาเก้าสิบ (90) วันหรือระยะเวลาที่เหลือของระยะเวลาการรับประกัน แล้วแต่ว่าระยะเวลาใดนานกว่า หาก Intel เปลี่ยนผลิตภัณฑ์ จะไม่มีการยืดระยะเวลาการรับประกันแบบจำกัดสำหรับผลิตภัณฑ์ที่เปลี่ยนออกไป</p>

<h3>ข้อจำกัดและข้อยกเว้นของการรับประกัน</h3>

<p>การรับประกันนี้จะใช้แทนการรับประกันอื่นๆ ทั้งหมดสำหรับผลิตภัณฑ์ และ INTEL ปฏิเสธการรับประกันอื่นๆ ทั้งหมดไม่ว่าโดยชัดแจ้งหรือโดยนัย ซึ่งรวมถึงแต่ไม่จำกัดเฉพาะการรับประกันโดยนัยต่อการจำหน่ายเชิงพาณิชย์ ความเหมาะสมเพื่อการใช้งานเฉพาะด้าน การไม่ละเมิด เงื่อนไขการจัดการและการใช้ประโยชน์ทางการค้า <b>บางรัฐ (หรือเขตอำนาจศาลบางแห่ง) ไม่อนุญาตให้มีการกำหนดข้อยกเว้นของการรับประกันโดยนัย ดังนั้นข้อจำกัดนี้อาจใช้ไม่ได้กับคุณ</b> การรับประกันโดยชัดแจ้งและโดยนัยทั้งหมดจำกัดอยู่ในระยะเวลาการรับประกันโดยจำกัด โดยจะไม่มีการรับประกันหลังจากนั้น <b>บางรัฐ (หรือเขตอำนาจศาลบางแห่ง) ไม่อนุญาตการจำกัดระยะเวลาสิ้นสุดของการรับประกันโดยนัย ดังนั้นข้อจำกัดนี้อาจใช้ไม่ได้กับคุณ</b></p>

<h3>ข้อจำกัดความรับผิดชอบ</h3>

<p>ความรับผิดชอบของ INTEL ภายใต้การรับประกันนี้หรือการรับประกันอื่นๆ ทั้งโดยนัยหรือชัดแจ้ง จะจำกัดที่การแก้ไข เปลี่ยน หรือคืนเงินตามที่ระบุ ข้างต้น เท่านั้น แนวทางแก้ไขเหล่านี้เป็นแนวทางแก้ไขและเฉพาะสำหรับการละเมิดการรับประกันเท่านั้น ตามขอบเขตสูงสุดที่ยินยอมโดยกฎหมาย INTEL จะไม่รับผิดชอบต่อความเสียหายทางตรง ทางอ้อม ในกรณีพิเศษ ความเสียหายที่เกิดขึ้น หรือความเสียหายที่สืบเนื่องมา อันเป็นผลจากการละเมิดการรับประกันหรือภายใต้หลักกฎหมายอื่น (รวมถึงแต่ไม่จำกัดเฉพาะการสูญเสียกำไร การหยุดทำงาน การสูญเสียค่าความนิยม ความเสียหายต่อหรือการเปลี่ยนอุปกรณ์และทรัพย์สิน และค่าใช้จ่ายในการกู้คืน การตั้งโปรแกรมใหม่ หรือการทำซ้ำโปรแกรมใดๆ หรือข้อมูลที่จัดเก็บในหรือใช้กับระบบที่อยู่ในผลิตภัณฑ์) แม้ว่า INTEL ได้แนะนำความเป็นไปได้ของการสูญเสียเหล่านั้นแล้วก็ตาม <b>บางรัฐ (เขตอำนาจศาลบางแห่ง)ไม่อนุญาตให้มีการกำหนดข้อยกเว้นหรือข้อจำกัดต่อความเสียหายที่เกิดขึ้นโดยไม่เจตนาหรือความเสียหายต่อเนื่อง ดังนั้นข้อจำกัดหรือข้อยกเว้นข้างต้นจึงอาจใช้ไม่ได้กับคุณ</b> การรับประกันแบบจำกัดนี้ให้สิทธิ์ตามกฎหมายที่เฉพาะแก่คุณ และคุณยังอาจมีสิทธิ์ที่แตกต่างตามรัฐหรือเขตอำนาจศาล ข้อขัดแย้งใดๆ ที่เกิดขึ้นภายใต้หรือที่เกี่ยวข้องกับการรับประกันแบบจำกัดนี้จะได้รับการวินิจฉัยในศาลต่อไปนี้ และเป็นไปตามกฎหมายต่อไปนี้ สำหรับสหรัฐอเมริกา แคนาดา อเมริกาเหนือ และอเมริกาใต้ ศาลนี้คือศาลซานตาคลารา แคลิฟอร์เนีย สหรัฐฯ และกฎหมายที่ใช้บังคับจะเป็นกฎหมายของรัฐเดลาแวร์ สำหรับภูมิภาคเอเชีย-แปซิฟิก (ยกเว้น จีนแผ่นดินใหญ่) ศาลจะอยู่ที่ สิงคโปร์ และกฎหมายที่ใช้บังคับจะเป็นกฎหมายของ  สิงคโปร์ สำหรับยุโรปและภูมิภาคอื่นๆ ของโลก ศาลจะอยู่ที่ลอนดอน และกฎหมายที่ใช้บังคับจะเป็นกฎหมายของอังกฤษและเวลส์ในกรณีที่มีข้อขัดแย้งในการรับประกันแบบจำกัดนี้ระหว่างเวอร์ชันภาษาอังกฤษกับเวอร์ชันของภาษาอื่นที่แปลมา (โดยมีข้อยกเว้นสำหรับเวอร์ชันภาษาจีนประยุกต์) ควรใช้บังคับด้วยเวอร์ชันภาษาอังกฤษ</p>

<p><b>สิ่งสำคัญ!</b> เว้นแต่มีการตกลงเป็นลายลักษณ์อักษรโดย INTEL ผลิตภัณฑ์ของ INTEL ที่จำหน่ายในที่นี้ ไม่ได้รับการออกแบบ หรือมีวัตถุประสงค์เพื่อการใช้ในระบบการแพทย์ การรักษาชีวิต หรือการประคองชีวิต ระบบการขนส่ง ระบบนิวเคลียร์ หรือเพื่อการใช้ในภารกิจสำคัญอื่นๆ ซึ่งความล้มเหลวของผลิตภัณฑ์ของ INTEL อาจทำให้เกิดสถานการณ์ที่มีผู้บาดเจ็บหรือเสียชีวิต</p>

</body>

</html>
