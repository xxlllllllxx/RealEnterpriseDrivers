<html>

<head>
    <meta http-equiv=Content-Type content="text/html; charset=windows-1253">
    <title>Τεχνολογία Bluetooth&reg;</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_bluetooth_technology"></a>Τεχνολογία Bluetooth<sup>&reg;</sup></h1>

<p>Η ασύρματη τεχνολογία Bluetooth είναι μια τεχνολογία επικοινωνιών μικρής εμβέλειας, η οποία έχει σκοπό να αντικαταστήσει τα καλώδια που συνδέουν φορητές και/ή σταθερές συσκευές, διατηρώντας παράλληλα την ασφάλεια σε υψηλά επίπεδα.</p>

<p>Χάρη στην καθολική αποδοχή του Bluetooth και στη δομή της τεχνολογίας Bluetooth, κάθε συσκευή με δυνατότητα Bluetooth μπορεί να συνδέεται σε άλλες συσκευές με δυνατότητα Bluetooth οι οποίες βρίσκονται σε μια καθορισμένη κοντινή απόσταση.</p>

<p><b>Φάσμα</b></p>

<p>Η τεχνολογία Bluetooth λειτουργεί στη ζώνη ISM (για βιομηχανικούς, επιστημονικούς και ιατρικούς σκοπούς) των 2,4 GHz έως 2,485 GHz και χρησιμοποιεί διασπορά φάσματος, εναλλαγή συχνότητας και αμφίδρομο (full-duplex) σήμα με ονομαστικό ρυθμό 1600 hops/sec. Η περιοχή συχνοτήτων ISM 2,4 GHz είναι διαθέσιμη και μη αδειοδοτημένη στις περισσότερες χώρες.</p>

<p><b>Εμβέλεια</b></p>

<p>Η επιτρεπόμενη εμβέλεια μεταξύ συσκευών με δυνατότητα Bluetooth εξαρτάται από την εφαρμογή. Με βάση τις προδιαγραφές Bluetooth, η ελάχιστη εμβέλεια είναι 10 μέτρα. Δεν υπάρχει όμως καθορισμένο όριο. Έτσι, οι κατασκευαστές προσαρμόζουν τις υλοποιήσεις τους, ώστε να προσφέρουν την απαραίτητη εμβέλεια που υποστηρίζει τις λύσεις τους. Η εμβέλεια ταξινομείται με βάση την κλάση της συσκευής ασύρματης επικοινωνίας:</p>

<ul>
 <li>Οι συσκευές ασύρματης επικοινωνίας με κλάση 3 έχουν εμβέλεια μέχρι 1 μέτρο.</li>
 <li>Οι συσκευές ασύρματης επικοινωνίας με κλάση 2 έχουν εμβέλεια μέχρι 10 μέτρα.</li>
 <li>Οι συσκευές ασύρματης επικοινωνίας με κλάση 1 έχουν εμβέλεια μέχρι 100 μέτρα.</li>
</ul>

<p><b>Ισχύς</b></p>

<p>Η τεχνολογία Bluetooth έχει σχεδιαστεί με στόχο την πολύ χαμηλή κατανάλωση ενέργεια και η κατανάλωση μειώνεται ακόμα περισσότερο, όταν η συσκευή ασύρματης επικοινωνίας Bluetooth είναι αδρανής.</p>

<p><b>Ταχύτητα μετάδοσης δεδομένων</b></p>

<ul>
 <li>1 Mbps για Bluetooth 1.2</li>
 <li>Μέχρι 3 Mbps για Bluetooth 2.0 με Extended Data Rate (EDR)</li>
</ul>

<p>Για περισσότερες πληροφορίες σχετικά με την ασύρματη τεχνολογία Bluetooth, επισκεφτείτε την τοποθεσία <a href="http://www.bluetooth.com/" target="_blank">www.bluetooth.com</a>.</p>

</body>

</html>
