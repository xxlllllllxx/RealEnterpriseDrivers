<html>

<head>
    <meta http-equiv=Content-Type content="text/html; charset=windows-1253">
    <title>Σύμβαση άδειας χρήσης λογισμικού</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_software_license_agreement"></a>Σύμβαση άδειας χρήσης λογισμικού</h1>

<p>ΣΗΜΑΝΤΙΚΗ ΔΗΛΩΣΗ ΓΙΑ ΟΛΟΥΣ ΤΟΥΣ ΧΡΗΣΤΕΣ Ή ΔΙΑΝΟΜΕΙΣ:</p>

<p>Οι προσαρμογείς ασύρματου τοπικού δικτύου (LAN) της Intel σχεδιάζονται, κατασκευάζονται, δοκιμάζονται και υποβάλλονται σε ποιοτικό έλεγχο με τέτοιο τρόπο ώστε να διασφαλίζεται ότι πληρούν όλες τις απαιτήσεις που επιβάλλονται από τοπικές και κρατικές κανονιστικές αρχές για τις περιοχές για τις οποίες προορίζονται ή/και στις οποίες έχουν επισημανθεί να αποσταλούν. Καθώς οι προσαρμογείς ασύρματου LAN είναι, γενικά, μη αδειοδοτημένες συσκευές οι οποίες χρησιμοποιούν από κοινού το ίδιο φάσμα με ραντάρ, δορυφόρους και άλλες αδειοδοτημένες και μη αδειοδοτημένες συσκευές, μερικές φορές είναι απαραίτητο να ανιχνεύεται, να αποφεύγεται και να περιορίζεται με δυναμικό τρόπο η χρήση τους, για την αποφυγή δημιουργίας παρεμβολών σε αυτές τις συσκευές. Σε πολλές περιπτώσεις, η Intel υποχρεούται να παρέχει δεδομένα δοκιμών προκειμένου να αποδείξει την περιφερειακή και τοπική συμμόρφωση των προσαρμογέων ασύρματου LAN με τους εκάστοτε περιφερειακούς και κρατικούς κανονισμούς, προτού χορηγήσει πιστοποίηση ή έγκριση χρήσης των προϊόντων αυτών. Η μνήμη EEPROM, το υλικολογισμικό και το πρόγραμμα οδήγησης λογισμικού των προσαρμογέων ασύρματου LAN της Intel σχεδιάζονται έτσι ώστε να ελέγχουν προσεκτικά τις παραμέτρους που επηρεάζουν τη λειτουργία συσκευών ασύρματης επικοινωνίας και να διασφαλίζουν την ηλεκτρομαγνητική συμβατότητα (EMC). Στις παραμέτρους αυτές περιλαμβάνονται, όλως ενδεικτικά, αλλά όχι περιοριστικά, η ισχύς ραδιοσυχνοτήτων (RF), η χρήση του φάσματος, η σάρωση καναλιών και η ανθρώπινη έκθεση.</p>

<p>Για τους λόγους που αναφέρθηκαν παραπάνω, η Intel δεν μπορεί να δεχτεί οποιαδήποτε μη εξουσιοδοτημένη τροποποίηση από τρίτους του λογισμικού που παρέχεται σε δυαδική μορφή με τους προσαρμογείς ασύρματου LAN (π.χ. μνήμη EEPROM και υλικολογισμικό). Επιπλέον, εάν στους προσαρμογείς ασύρματου LAN της Intel χρησιμοποιήσετε πρόχειρες διορθώσεις (patches), βοηθητικά προγράμματα ή κώδικες που έχουν τροποποιηθεί από μη εξουσιοδοτημένους τρίτους (δηλαδή, πρόχειρες διορθώσεις (patches), βοηθητικά προγράμματα ή κώδικες (συμπεριλαμβανομένων τροποποιήσεων ανοιχτού πηγαίου κώδικα) που δεν έχουν εγκριθεί από την Intel), (i) θα είστε εξ ολοκλήρου υπεύθυνοι για τη διασφάλιση της κανονιστικής συμμόρφωσης των προϊόντων, (ii) η Intel δεν θα φέρει καμία ευθύνη, σε καμία απολύτως περίπτωση που θεωρηθεί υπαίτια, για τυχόν ζητήματα που σχετίζονται με τα τροποποιημένα προϊόντα, συμπεριλαμβανομένης όλως ενδεικτικά, αλλά όχι περιοριστικά, της έγερσης αξιώσεων βάσει της εγγύησης ή/και ζητήματα που προκύπτουν από την απουσία κανονιστικής συμμόρφωσης, και (iii) η Intel δεν θα παρέχει ή δεν θα είναι υποχρεωμένη να συνδράμει στην παροχή υποστήριξης σε τρίτους για τα εν λόγω τροποποιημένα προϊόντα.</p>

<p><b><i>Σημείωση:</i></b> Πολλές κανονιστικές αρχές θεωρούν τους προσαρμογείς ασύρματου LAN "υπομονάδες" (modules) και, βάσει αυτής της θεώρησης, παρέχουν κανονιστική έγκριση σε επίπεδο συστήματος με τη λήψη και εξέταση των δεδομένων δοκιμών που τεκμηριώνουν ότι οι κεραίες και η διαμόρφωση του συστήματος δεν προκαλούν προβλήματα μη συμμόρφωσης σε ό,τι αφορά την ηλεκτρομαγνητική συμβατότητα (EMC) και τη λειτουργία συσκευών ασύρματης επικοινωνίας.</p>

<br>

<hr>

<p>[1] <b>Ασύρματη τεχνολογία Bluetooth:</b> Τα εμπορικά σήματα Bluetooth αποτελούν ιδιοκτησία του κατόχου τους και χρησιμοποιούνται από την Intel, Inc. κατόπιν αδείας.</p>

</body>

</html>
