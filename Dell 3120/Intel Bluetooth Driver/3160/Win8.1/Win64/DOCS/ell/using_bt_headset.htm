<html>

<head>
    <meta http-equiv=Content-Type content="text/html; charset=windows-1253">
    <title>Σύνδεση σε ακουστικά και ηχεία Bluetooth&reg;</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_using_bluetooth_headsets"></a>Σύνδεση σε ακουστικά και ηχεία Bluetooth<sup>&reg;</sup></h1>

<p><b><i>Σημείωση:</i></b> Αυτή η ενότητα δεν ισχύει αν το λειτουργικό σας σύστημα είναι τα Windows 8.</p>

<p>Με στερεοφωνικά και μονοφωνικά ακουστικά Bluetooth μπορείτε να ακούτε μουσική και να απαντάτε σε κλήσεις VoIP στον υπολογιστή σας. Επίσης, μπορείτε να μετατρέψετε τον υπολογιστή σε ηχείο Bluetooth για συσκευή Bluetooth.</p>

<p>Στα υποστηριζόμενα προφίλ ήχου περιλαμβάνονται τα ακόλουθα:</p>

<ul>
 <li>A2DP  καταβόθρα και πηγή</li>
 <li>AVRCP  ελεγκτής και στόχος</li>
 <li>HFP/HSP  πύλη ήχου</li>
 <li>Ενοποίηση με το Windows Media Player/Center</li>
 <li>Ενοποίηση με το Skype</li>
</ul>

<h2><a name="_playing_music_from_computer_to_bluetooth_headset"></a>Ακρόαση μουσικής από τον υπολογιστή με ακουστικά ή ηχείο Bluetooth</h2>

<p>Μπορείτε να συνδέσετε στερεοφωνικά ακουστικά Bluetooth στον υπολογιστή, για να ακούτε μουσική και να χειρίζεστε το πρόγραμμα αναπαραγωγής ήχου του υπολογιστή. Όταν συνδεθεί η συσκευή στερεοφωνικού ήχου Bluetooth, μπορεί να διακόψει/παύσει/συνεχίσει την αναπαραγωγή, να μεταβεί στο επόμενο/προηγούμενο κομμάτι και να αυξήσει/μειώσει την ένταση ήχου στο πρόγραμμα αναπαραγωγής ήχου του υπολογιστή.</p>

<p>Στο παράθυρο Υπηρεσίες της συσκευής Bluetooth που προστέθηκε (ανατρέξτε στην ενότητα <a href="star_new_devi.htm#_start_working_new_bluetooth_device">Προσθήκη και σύνδεση νέας συσκευής Bluetooth<sup>&reg;</sup></a>):</p>

<ol>
 <li>Για να γίνει η σύνδεση, κάντε κλικ στη σύνδεση <b>Ακρόαση μουσικής</b> στο παράθυρο Υπηρεσίες.</li>
 <li>Το μήνυμα του παραθύρου Υπηρεσίες ενημερώνεται μόλις γίνει η σύνδεση, ενώ τα ακουστικά ή το ηχείο Bluetooth γίνονται η προεπιλεγμένη συσκευή ήχου του λειτουργικού συστήματος, με την οποία ακούτε μουσική από τον υπολογιστή.</li>
 <li>Αν δεν ακούτε μουσική από τα ακουστικά Bluetooth όταν συνδέεστε, ελέγξτε αν οι ρυθμίσεις για την <b>Προεπιλεγμένη συσκευή ήχου</b> είναι ίδιες με αυτές που περιγράφονται στην ενότητα Προεπιλεγμένη συσκευή ήχου πιο κάτω.</li>
 <li>Για να διακόψετε μια υπάρχουσα σύνδεση ήχου, κάντε κλικ στην επιλογή <b>Αποσύνδεση</b> στο στοιχείο <b>Ακρόαση μουσικής</b> του παραθύρου Υπηρεσίες. Έτσι επαναφέρετε την αρχική ρύθμιση για την προεπιλεγμένη συσκευή ήχου του λειτουργικού συστήματος.</li>
</ol>

<h4>Προεπιλεγμένη συσκευή ήχου </h4>

<p>Όταν δημιουργείται σύνδεση ήχου, η συσκευή ήχου Bluetooth γίνεται αυτόματα η προεπιλεγμένη συσκευή αναπαραγωγής στο λειτουργικό σύστημα των Windows. Σε ορισμένες σπάνιες περιπτώσεις, η προεπιλεγμένη συσκευή ήχου Bluetooth μπορεί να μην λειτουργεί αυτόματα. Για παράδειγμα, αν εγκαταστήσετε χειροκίνητα κάποια άλλη συσκευή ήχου ως προεπιλεγμένη συσκευή ήχου πριν να γίνει η σύνδεση με τη συσκευή ήχου Bluetooth, τότε η συσκευή ήχου Bluetooth μπορεί να μην λειτουργεί. Στην περίπτωση αυτή, μεταβείτε στο παράθυρο "Ιδιότητες ήχου των Windows" από το μενού της περιοχής ειδοποιήσεων ή το παράθυρο "Διαχείριση συσκευών ήχου" από το τμήμα "Υλικό και ήχος" του <b>Πίνακα Ελέγχου</b> και ορίστε τη συσκευή ήχου Bluetooth ως προεπιλεγμένη συσκευή.</p>

<h2><a name="_use_bluetooth_headset_for_voip_calls"></a>Χρήση ακουστικών Bluetooth για κλήσεις VoIP</h2>

<p>Για τα προγράμματα τηλεφωνίας VoIP μπορείτε να χρησιμοποιήσετε ως συσκευή ηχητικής επικοινωνίας τα μονοφωνικά ακουστικά Bluetooth.</p>

<p>Στο παράθυρο Υπηρεσίες της συσκευής Bluetooth που προστέθηκε (ανατρέξτε στην ενότητα <a href="star_new_devi.htm#_start_working_new_bluetooth_device">Προσθήκη και σύνδεση νέας συσκευής Bluetooth<sup>&reg;</sup></a>):</p>

<ol>
 <li>Κάντε κλικ στη σύνδεση <b>Προώθηση κλήσεων VoIP σε handsfree</b> στο παράθυρο Υπηρεσίες.</li>
 <li>Το μήνυμα του παραθύρου Υπηρεσίες ενημερώνεται μόλις γίνει η σύνδεση, ενώ τα ακουστικά γίνονται η προεπιλεγμένη συσκευή ήχου για προγράμματα VoIP, όπως το Skype.</li>
 <li>Αν θέλετε να διακόψετε την υπάρχουσα σύνδεση ήχου, κάντε κλικ στην επιλογή <b>Αποσύνδεση</b> στο στοιχείο <b>Προώθηση κλήσεων VoIP σε handsfree</b> του παραθύρου Υπηρεσίες.</li>
</ol>

<h2><a name="_receiving_voice_over_ip_calls_while_listening_to_music"></a>Λήψη κλήσεων Voice over IP (VoIP) κατά τη διάρκεια ακρόασης μουσικής</h2>

<p>Όταν ακούτε μουσική, με τα κουμπιά της συσκευής ήχου Bluetooth μπορείτε εύκολα να εναλλάξετε τα στερεοφωνικά και μονοφωνικά ακουστικά Bluetooth για να δεχθείτε ή να απορρίψετε κλήσεις στο Skype. Όταν μιλάτε μέσω Skype, η μουσική διακόπτεται αυτόματα και συνεχίζεται μετά το τέλος της κλήσης.</p>

<p><b><i>Σημείωση:</i></b> Για να λειτουργούν χωρίς πρόβλημα αυτές οι δυνατότητες, ενεργοποιήστε το πρόσθετο Bluetooth στο Windows Media Player και βεβαιωθείτε ότι το πρόσθετο "btplayerctrl.exe" επιτρέπει την πρόσβαση στο Skype.</p>

<h2><a name="_listen_to_music_from_bluetooth_device_over_computer_speakers"></a>Αναπαραγωγή μουσικής από συσκευή Bluetooth στα ηχεία του υπολογιστή</h2>

<p>Στα ηχεία του υπολογιστή μπορείτε να ακούτε μουσική που προέρχεται από συσκευή Bluetooth.</p>

<p>Στο παράθυρο Υπηρεσίες της συσκευής Bluetooth που προστέθηκε (ανατρέξτε στην ενότητα <a href="star_new_devi.htm#_start_working_new_bluetooth_device">Προσθήκη και σύνδεση νέας συσκευής Bluetooth<sup>&reg;</sup></a>):</p>

<ol>
 <li>Κάντε κλικ στη σύνδεση <b>Αναπαραγωγή μουσικής</b> στο παράθυρο Υπηρεσίες.</li>
 <li>Μόλις ολοκληρωθεί αυτή η ενέργεια, ο ήχος που μεταδίδεται από την απομακρυσμένη συσκευή Bluetooth προωθείται στα ηχεία του υπολογιστή σας (ή σε άλλη προεπιλεγμένη συσκευή ήχου του υπολογιστή).</li>
 <li>Όταν υπάρχει ενεργή σύνδεση για την <b>Αναπαραγωγή μουσικής</b>, μπορείτε να χειριστείτε, μέσω Bluetooth, την απομακρυσμένη συσκευή αναπαραγωγής πολυμέσων από το παράθυρο <b>Απομακρυσμένος έλεγχος Bluetooth</b>. Το εικονίδιο <b>Απομακρυσμένος έλεγχος Bluetooth</b> εμφανίζεται στην περιοχή ειδοποιήσεων. Αν κάνετε κλικ σε αυτό το εικονίδιο, εμφανίζεται το παράθυρο <b>Απομακρυσμένος έλεγχος Bluetooth</b>. Το παράθυρο υποστηρίζει διάφορες συνηθισμένες ενέργειες (π.χ. αναπαραγωγή/διακοπή, επόμενο/προηγούμενο κομμάτι και μείωση/αύξηση έντασης ήχου).</li>
 <li>Για να διακόψετε τη χρήση του υπολογιστή ως ηχείου Bluetooth, κάντε κλικ στη σύνδεση <b>Αποσύνδεση</b> στο παράθυρο Υπηρεσίες.</li>
</ol>

</body>

</html>
