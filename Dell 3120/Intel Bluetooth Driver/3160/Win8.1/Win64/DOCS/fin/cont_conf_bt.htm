<html>

<head>
    <meta http-equiv=Content-Type content="text/html; charset=windows-1252">
    <title>Bluetoothin&reg; hallinta ja määrittäminen</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_controlling_and_configuring_bluetooth"></a>Bluetoothin<sup>&reg;</sup> hallinta ja määrittäminen</h1>

<h2><a name="_manage_bluetooth_radio_state"></a>Bluetooth-radio päällä/pois</h2>

<p>Jos Bluetooth-toiminto on kytkettävä pois käytöstä, sen voi mahdollisesti tehdä kolmella eri tavalla: ohjelmistokytkimellä, laitteistokytkimellä tai Laitehallinnan kautta. Emme suosittele näiden toimintojen sekoittamista (esim. Bluetooth-toiminnon poistamista käytöstä ohjelmistokytkimellä ja ottamista takaisin käyttöön Laitehallinnan kautta).</p>

<p>Bluetooth-radio tulisi kytkeä päälle ja pois ohjelmistokytkimellä, ei Laitehallinnan kautta. Ohjelmistokytkin ei kuitenkaan välttämättä ole käytettävissä kaikissa järjestelmissä. Ohjelmistokytkimen käyttöä koskevat ohjeet vaihtelevat eri käyttöjärjestelmissä jäljempänä kuvatulla tavalla.</p>

<p>Joissakin järjestelmissä on ohjelmistokytkimen sijaan tai lisäksi laitteistokytkin. Kun molemmat kytkimet ovat käytettävissä, vältä niiden käyttämistä samanaikaisesti (eli jos Bluetooth-radio sammutetaan ohjelmistokytkimellä, se pysyy poissa käytöstä laitteistokytkimen asetuksesta riippumatta). Lisätietoja laitteistokytkimestä on järjestelmän käyttöoppaassa.</p>

<p>Bluetooth-radion kytkeminen päälle ja pois Windows 7:ssa:</p>

<ol>
 <li>Napsauta tehtäväpalkin <b>Bluetooth</b>-kuvaketta hiiren kakkospainikkeella.</li>
 <li>Valitse <b>Ota sovitin käyttöön</b> tai <b>Poista sovitin käytöstä</b>.</li>
</ol>

<p>Bluetooth-radion voi kytkeä pois päältä myös Bluetooth-asetukset-ikkunassa:</p>

<ol>
 <li>Napsauta tehtäväpalkin <b>Bluetooth</b>-kuvaketta hiiren kakkospainikkeella.</li>
 <li>Valitse <b>Avaa asetukset</b>.</li>
 <li>Valitse <b class="translation_from_microsoft">Asetukset-</b>välilehdessä <b class="translation_from_microsoft">Poista Bluetooth-sovitin käytöstä</b>.</li>
</ol>
 
<p>Bluetooth-radion kytkeminen päälle ja pois Windows 8:ssa ja uudemmissa:</p>

<ol>
 <li>Avaa Tietokoneen asetukset.
  <ul>
   <li>Avaa oikopolkuvalikko siirtämällä hiiren osoitin näytön oikeaan alakulmaan. Valitse <b>Asetukset</b> ja <b>Muuta tietokoneen asetuksia</b>.</li>
  </ul>
 </li>
 <li>Valitse <b>Langaton</b>.</li>
 <li>Ota Bluetooth käyttöön tai poista se käytöstä napsauttamalla Bluetooth-liukukytkintä.</li>
</ol>

<h2><a name="_shared_folder_configuration"></a>Kansion jakamisen asetukset</h2>

<p>Tiedoston jakamisen ottaminen käyttöön tai poistaminen käytöstä:</p>

<ol>
 <li>Napsauta hiiren kakkospainikkeella <b>Bluetooth</b>-kuvaketta ja valitse <b>Avaa asetukset</b>.</li>
 <li>Valitse Bluetooth-asetukset -ikkunassa <b>Jaettu kansio</b> -välilehti ja tee sitten jokin seuraavista:
  <ul>
   <li>Ota tiedoston jakaminen käyttöön valitsemalla <b>Salli etälaitteiden selata jaettua kansiota</b> -valintaruutu, napsauta <b>Selaa</b>, valitse paikallinen kansio, joka jaetaan Bluetooth-laitteiden kanssa ja valitse <b>OK</b>.</li>
   <li>Poista tiedoston jakaminen käytöstä poistamalla valintamerkki <b>Salli etälaitteiden selata jaettua kansiota</b> -valintaruudusta.</li>
  </ul>
 </li>
</ol>

<p>FTP:n kautta tapahtuvaa tiedostojen lataamista koskevien käyttäjän ilmoitusten ottaminen käyttöön tai poistaminen käytöstä:</p>

<ol>
 <li>Napsauta hiiren kakkospainikkeella <b>Bluetooth</b>-kuvaketta ja valitse <b>Avaa asetukset</b>.</li>
 <li>Valitse Bluetooth-asetukset -ikkunassa <b>Jaettu kansio</b> -välilehti ja tee sitten jokin seuraavista:
  <ul>
   <li>Ota käyttäjän ilmoitus käyttöön valitsemalla <b>Ilmoita, kun tiedostoja ladataan jaettuun kansioon</b> -valintaruutu ja valitse sitten OK.</li>
   <li>Poista käyttäjän ilmoitus käytöstä poistamalla merkintä <b>Ilmoita, kun tiedostoja ladataan jaettuun kansioon</b> -valintaruudusta.</li>
  </ul>
 </li>
</ol>

<h2><a name="_audio_configuration"></a>Ääniasetukset</h2>

<p><b><i>Huomautus:</i></b> Tämän osion ohjeet eivät päde Windows 8 -käyttöjärjestelmässä.</p>

<p>Bluetooth-ääniasetusten hallinta:</p>

<ol>
 <li>Napsauta hiiren kakkospainikkeella <b>Bluetooth</b>-kuvaketta ja valitse <b>Avaa asetukset</b>.</li>
 <li>Valitse Bluetooth-asetukset-ikkunassa <b>Audio</b>-välilehti ja tee sitten jompikumpi seuraavista:
  <ul>
   <li>Salli Bluetooth-ääniyhteys vain SCMS-T Digital Rights Management (DRM) -sisällön suojausta tukevien laitteiden kanssa valitsemalla <b>Liitä audiolaitteeseen vain, jos se tukee SCMS-T-sisällön suojausta</b> -valintaruutu.</li>
   <li>Ota automaattinen Skype-puhelun kytkentä käyttöön musiikin kuuntelun aikana valitsemalla <b>Ota Skype-kytkentä käyttöön</b> ja valitse aikaisemmin kytkettyjen Bluetooth-kuulokkeiden nimi valikosta. Lisätietoja on kohdassa <a href="using_bt_headset.htm#_receiving_voice_over_ip_calls_while_listening_to_music">Voice over IP (VoIP) -puheluiden vastaanottaminen musiikin kuuntelun aikana</a>. Tämä vaihtoehto ei ole käytössä, jos tietokoneeseen ei ole asennettu Skype-ohjelmistoa.</li>
  </ul>
 </li>
</ol>

</body>

</html>
