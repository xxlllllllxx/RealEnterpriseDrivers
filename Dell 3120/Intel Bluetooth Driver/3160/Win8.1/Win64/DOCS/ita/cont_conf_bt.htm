<html>

<head>
    <meta http-equiv=Content-Type content="text/html; charset=windows-1252">
    <title>Gestione e configurazione Bluetooth&reg;</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_controlling_and_configuring_bluetooth"></a>Gestione e configurazione Bluetooth<sup>&reg;</sup></h1>

<h2><a name="_manage_bluetooth_radio_state"></a>Accensione e spegnimento della radio Bluetooth</h2>

<p>Se necessario, è possibile disattivare Bluetooth in tre modi diversi: tramite interruttore software, interruttore hardware o Gestione dispositivi. Non è consigliabile combinare i tre metodi (ad esempio, disattivare Bluetooth tramite interruttore software e attivarlo tramite Gestione dispositivi).</p>

<p>L'interruttore software è il metodo consigliato per accendere e spegnere la radio Bluetooth; è sconsigliabile eseguire questa operazione disattivando o attivando i driver del dispositivo Bluetooth in Gestione dispositivi. L'interruttore software potrebbe, tuttavia, non essere disponibile in tutti i sistemi. Le procedure per utilizzare l'interruttore software variano a seconda del sistema operativo e sono delineate di seguito.</p>

<p>Alcuni sistemi potrebbero essere dotati di un interruttore hardware, al posto di (o in aggiunta a) un interruttore software. Se sono presenti entrambi gli interruttori, evitare di utilizzarli contemporaneamente (ad esempio, se la radio Bluetooth viene spenta con l'interruttore software, rimarrà spenta anche premendo l'interruttore hardware). Per informazioni sull'interruttore hardware, consultare il manuale dell'utente relativo al sistema.</p>

<p>Per accendere e spegnere la radio Bluetooth in Windows 7:</p>

<ol>
 <li>Fare clic con il pulsante destro del mouse sull'icona della barra delle applicazioni <b>Bluetooth</b>.</li>
 <li>Selezionare <b>Attiva adattatore</b> o <b>Disattiva adattatore</b>.</li>
</ol>

<p>In alternativa, è possibile spegnere la radio Bluetooth nella finestra Impostazioni Bluetooth:</p>

<ol>
 <li>Fare clic con il pulsante destro del mouse sull'icona della barra delle applicazioni <b>Bluetooth</b>.</li>
 <li>Selezionare <b>Apri impostazioni</b>.</li>
 <li>Nella scheda <b class="translation_from_microsoft">Opzioni</b> selezionare <b class="translation_from_microsoft">Disattiva l'adattatore Bluetooth</b>.</li>
</ol>
 
<p>Per accendere e spegnere la radio Bluetooth in Windows 8 e versioni successive:</p>

<ol>
 <li>Aprire Impostazioni PC
  <ul>
   <li>Far scorrere verso l'esterno il menu di accesso spostando il cursore verso l'angolo inferiore destro, selezionare <b>Impostazioni</b> e fare clic su <b>Modifica impostazioni PC</b>.</li>
  </ul>
 </li>
 <li>Selezionare il nodo <b>Wireless</b>.</li>
 <li>Fare clic sull'interruttore Bluetooth per attivare e disattivare la funzione Bluetooth.</li>
</ol>

<h2><a name="_shared_folder_configuration"></a>Impostazione di condivisione della cartella</h2>

<p>Per attivare o disattivare la condivisione file:</p>

<ol>
 <li>Fare clic con il pulsante destro sull'icona della barra delle applicazioni <b>Bluetooth</b> e selezionare <b>Apri impostazioni</b>.</li>
 <li>Nella finestra Impostazioni Bluetooth selezionare la scheda <b>Cartella condivisa</b> e quindi effettuare una delle seguenti operazioni:
  <ul>
   <li>Per attivare la condivisione dei file, selezionare la casella di controllo <b>Consenti ai dispositivi remoti di sfogliare la cartella condivisa</b>, fare clic su <b>Sfoglia</b> per selezionare la cartella locale da condividere con i dispositivi Bluetooth e quindi fare clic su <b>OK</b>.</li>
   <li>Per disattivare la condivisione file, deselezionare la casella di controllo <b>Consenti ai dispositivi remoti di sfogliare la cartella condivisa</b>.</li>
  </ul>
 </li>
</ol>

<p>Per attivare o disattivare le notifiche utente relative al caricamento dei file tramite FTP:</p>

<ol>
 <li>Fare clic con il pulsante destro sull'icona della barra delle applicazioni <b>Bluetooth</b> e selezionare <b>Apri impostazioni</b>.</li>
 <li>Nella finestra Impostazioni Bluetooth selezionare la scheda <b>Cartella condivisa</b> e quindi completare una delle seguenti operazioni:
  <ul>
   <li>Per attivare le notifiche utente, selezionare la casella di controllo <b>Invia notifica in fase di caricamento di file nella cartella condivisa</b> e fare clic su OK.</li>
   <li>Per disattivare le notifiche utente, deselezionare la casella di controllo <b>Invia notifica in fase di caricamento di file nella cartella condivisa</b>.</li>
  </ul>
 </li>
</ol>

<h2><a name="_audio_configuration"></a>Impostazioni audio</h2>

<p><b><i>Nota:</i></b> questa sezione non è applicabile se si utilizza il sistema operativo Windows 8.</p>

<p>Per gestire le impostazioni audio Bluetooth:</p>

<ol>
 <li>Fare clic con il pulsante destro sull'icona della barra delle applicazioni <b>Bluetooth</b> e selezionare <b>Apri impostazioni</b>.</li>
 <li>Nella finestra Impostazioni Bluetooth selezionare la scheda <b>Audio</b> e quindi effettuare una delle seguenti operazioni:
  <ul>
   <li>Per consentire il collegamento Bluetooth solo a dispositivi audio che supportano la protezione del contenuto DRM (Digital Rights Management) SCMS-T, selezionare la casella di controllo <b>Connetti ad un dispositivo audio solo se quest'ultimo supporta la protezione del contenuto SCMS-T</b>.</li>
   <li>Per attivare la commutazione delle chiamate Skype durante l'ascolto di musica, selezionare l'opzione <b>Abilita commutazione a Skype</b> e selezionare il nome degli auricolari audio Bluetooth precedentemente collegati dal menu a discesa. Per ulteriori dettagli, vedere <a href="using_bt_headset.htm#_receiving_voice_over_ip_calls_while_listening_to_music">Ricezione delle chiamate VoIP (Voice over IP) durante l'ascolto della musica</a>. Quest'opzione non è disponibile se sul computer non è installato il software Skype.</li>
  </ul>
 </li>
</ol>

</body>

</html>
