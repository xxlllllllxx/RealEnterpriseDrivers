<html>

<head>
    <meta http-equiv=Content-Type content="text/html; charset=windows-1252">
    <title>Contratto di licenza software</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_software_license_agreement"></a>Contratto di licenza software</h1>

<p>AVVISO IMPORTANTE PER TUTTI GLI UTENTI O DISTRIBUTORI:</p>

<p>Le schede di rete LAN wireless di Intel sono progettate, fabbricate, collaudate e sottoposte al controllo di qualità per garantire la conformità a tutti i requisiti stabiliti dalle agenzie di regolazione locali e governative per le zone di destinazione e/o commercializzazione. Poiché i LAN wireless sono generalmente dispositivi non licenziati che condividono lo spettro con radar, satelliti e altri dispositivi licenziati e non licenziati, talvolta è necessario rilevare dinamicamente, evitare e limitare l'uso per evitare interferenze con tali dispositivi. In molti casi, prima del rilascio della certificazione o approvazione per l'utilizzo del prodotto, viene richiesto a Intel di fornire i dati dei test per provare la conformità alle normative regionali e governative. La EEPROM delle LAN wireless di Intel, il firmware e il driver software sono progettati per controllare con attenzione i parametri che influiscono sulle operazioni radio e per assicurare la conformità elettromagnetica (EMC). Questi parametri comprendono, senza limitazioni, la potenza RF, l'utilizzo dello spettro, la ricerca del canale e l'esposizione umana.</p>

<p>Per questi motivi Intel non può consentire alcuna manipolazione da parte di terzi del software fornito in formato binario con le schede di rete LAN wireless (ad esempio, la EEPROM e il firmware). Inoltre, se si utilizzano patch, programmi di utilità o codice con le schede di rete LAN wireless di Intel che sono state manipolate da terzi non autorizzati (ovvero, patch, programmi di utilità o codice, comprese le modifiche al codice open source, che non sono stati validati da parte di Intel), (i) l'utente sarà l'unico responsabile per garantire la conformità dei prodotti alle normative, (ii) Intel non si assumerà alcuna responsabilità, in base ad alcuna teoria di responsabilità per alcun problema associato ai prodotti modificati, comprese, senza limitazione, rivendicazioni durante il periodo di garanzia e/o problemi derivanti dalla mancata conformità alle normative e (iii) Intel non fornirà o sarà tenuta a fornire assistenza nel supporto ad alcuna terza parte per tali prodotti modificati.</p>

<p><b><i>Nota:</i></b> Numerose agenzie di regolazione considerano le schede di rete LAN wireless come "moduli" e, di conseguenza, condizionano l'approvazione riguardo alle normative a livello di sistema alla ricezione e all'analisi dei dati dei test che documentano che la configurazione delle antenne e del sistema non provocano non conformità con le operazioni radio ed EMC.</p>

<br>

<hr>

<p>[1] <b>Tecnologia wireless Bluetooth:</b> I marchi Bluetooth appartengono ai rispettivi proprietari e sono utilizzati con licenza da Intel, Inc.</p>

</body>

</html>
