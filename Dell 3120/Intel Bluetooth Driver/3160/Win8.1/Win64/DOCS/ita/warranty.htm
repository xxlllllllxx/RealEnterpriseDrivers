<html>

<head>
    <meta http-equiv=Content-Type content="text/html; charset=windows-1252">
    <title>Garanzia</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_warranty"></a>Garanzia</h1>

<h2>Garanzia limitata di un anno sull'hardware</h2>

<h3>Garanzia limitata</h3>

<p>Intel garantisce all'acquirente del Prodotto che, se installato ed utilizzato correttamente, il Prodotto sarà esente da difetti nei materiali e nella fabbricazione e sostanzialmente conforme alle relative specifiche pubblicamente disponibili di Intel per un periodo di un (1) anno a partire dalla data di acquisto del Prodotto nella sua confezione originale sigillata.</p>

<p>IL SOFTWARE DI QUALSIASI TIPO DISTRIBUITO INSIEME AL PRODOTTO O FACENTE PARTE DELLO STESSO È ESPLICITAMENTE FORNITO "COME TALE", ESCLUDENDO ESPRESSAMENTE QUALSIASI ALTRA GARANZIA, ESPLICITA O IMPLICITA, (COMPRESE, SENZA ALCUNA LIMITAZIONE, LE GARANZIE DI COMMERCIABILITÀ, NON VIOLAZIONE O IDONEITÀ PER UNO SCOPO SPECIFICO), fermo restando che Intel garantisce che il supporto sul quale il software viene fornito sarà privo di difetti per un periodo di novanta (90) giorni a partire dalla data di consegna. Nel caso in cui, durante il periodo di garanzia, venisse rilevato un difetto, sarà possibile restituire il supporto difettoso a Intel per ottenere la sostituzione o l'invio alternativo del software a discrezione di Intel e senza spese aggiuntive. Intel non garantisce né si assume alcuna responsabilità circa l'accuratezza o completezza di qualsiasi informazione, testo, immagine, collegamento o altro elemento contenuto all'interno del software.</p>

<p>Qualora il Prodotto soggetto alla presente Garanzia limitata dovesse risultare malfunzionante durante il periodo di validità e per motivi contemplati in questa Garanzia limitata, Intel, a propria discrezione, potrà:</p>

<ul>
 <li><b>RIPARARE</b> il Prodotto a mezzo di hardware e/o software; OVVERO</li>
 <li><b>SOSTITUIRE</b> il Prodotto con un altro; OVVERO, qualora Intel non fosse in grado di riparare o sostituire il Prodotto,</li>
 <li><b>RIMBORSARE</b> il valore corrente del Prodotto stabilito da Intel al momento in cui viene richiesto a Intel il servizio di garanzia ai sensi della presente Garanzia limitata.</li>
</ul>

<p>LA PRESENTE GARANZIA LIMITATA E QUALSIASI GARANZIA IMPLICITA SECONDO LE LEGGI STATALI, NAZIONALI, PROVINCIALI O LOCALI PERTINENTI, È RIFERITA ESCLUSIVAMENTE ALL'ACQUIRENTE ORIGINALE DEL PRODOTTO.</p>

<h3>Condizioni generali della Garanzia limitata</h3>

<p>Intel non garantisce che il Prodotto, acquistato separatamente o integrato come parte di altri prodotti, inclusi, senza alcuna limitazione, componenti per semi-conduttori, sarà privo di difetti di progettazioni o errori noti come "errata". Gli errata attualmente riconosciuti sono disponibili su richiesta. La presente Garanzia limitata NON copre inoltre; (i) qualsiasi costo associato alla sostituzione o riparazione del Prodotto, compresi costi di manodopera, installazione o altre spese sostenute dall'acquirente e, in particolare, qualsiasi costo relativo alla rimozione o sostituzione di un Prodotto saldato o comunque affisso in maniera permanente ad una scheda a circuito stampato o integrato come parte di altri prodotti; (ii) danni subiti dal Prodotto per cause esterne, compresi incidenti, problemi legati all'alimentazione elettrica, condizioni meccaniche o ambientali atipiche, utilizzo difforme dalle istruzioni fornite con il Prodotto, abuso, negligenza, evento accidentale, alterazione, riparazione, installazione inadeguata o non autorizzata o prove improprie, ovvero (iii) qualsiasi Prodotto modificato o utilizzato secondo modalità non contemplate nelle specifiche pubblicamente disponibili di Intel o dal quale siano state rimosse, alterate o altrimenti obliterate le etichette di identificazione originali (marchio di fabbrica o numero di serie); ovvero (iv) costi associati alla modifica (non apportata da Intel) di prodotti software forniti o inclusi nel Prodotto, (v) integrazione di prodotti software diversi da quelli forniti o integrati con il Prodotto da Intel, ovvero (vi) incapacità di applicare a qualsiasi software fornito o integrato con il Prodotto le modifiche o correzioni fornite da Intel.</p>

<h3>Richiedere il servizio di garanzia</h3>

<p>Per richiedere il servizio di garanzia per il Prodotto è possibile rivolgersi al punto di acquisto secondo le istruzioni ivi fornite o contattare direttamente Intel. Per richiedere il servizio di garanzia a Intel, bisogna contattare il centro Intel Customer Support ("ICS") della propria zona (<a href="http://www.intel.com/support/wireless/" target="_blank">http://www.intel.com/support/wireless/</a>) entro il periodo di validità della garanzia durante le normali ore lavorative (ora locale), escluso festivi, e restituire il Prodotto al centro ICS designato. Si prega di premunirsi dei seguenti dati: (1) nome, recapito postale, indirizzo di posta elettronica, recapiti telefonici e, negli Stati Uniti, di informazioni relative a una carta di credito valida; (2) prova di acquisto; (3) nome del modello e numero identificativo del Prodotto indicati sullo stesso; e (4) descrizione del problema. L'agente del servizio clienti ICS potrebbe richiedere ulteriori informazioni, secondo la natura del problema. Dopo aver verificato che il Prodotto risponde ai requisiti necessari per il servizio di garanzia, il centro ICS fornirà un numero di autorizzazione per la restituzione del materiale ("RMA") e le istruzioni per la restituzione del Prodotto presso il centro ICS designato. Quando si spedisce il Prodotto al centro ICS, bisogna apporre il numero RMA sulla parte esterna dell'imballaggio. Intel non accetterà nessun Prodotto restituito senza numero RMA, o recante un numero RMA non valido sull'imballaggio. È necessario spedire il Prodotto restituito al centro ICS designato nell'imballo originale o in uno equivalente, con spese di spedizione prepagate (negli Stati Uniti) e assumendosi la responsabilità per eventuali danni o perdite conseguenti alla spedizione. Intel può decidere, a propria discrezione, di riparare o sostituire il Prodotto con un Prodotto nuovo o ricondizionato. Il Prodotto riparato o sostituito sarà rispedito al cliente con spese a carico di Intel entro un periodo ragionevole dalla data di ricezione del Prodotto da parte del centro ICS. Al momento della ricezione da parte del centro ICS, il Prodotto restituito diventerà proprietà di Intel. Il Prodotto fornito in sostituzione sarà soggetto alla presente garanzia scritta e alle stesse limitazioni di responsabilità ed esclusioni per un periodo di novanta (90) giorni o comunque per la parte rimanente del periodo della garanzia originale, a seconda di quale tra i due sia il periodo più lungo. Qualora Intel decidesse di sostituire il Prodotto, il periodo di Garanzia limitata del Prodotto fornito in sostituzione non sarà esteso.</p>

<h3>LIMITAZIONI ED ESCLUSIONI DELLA GARANZIA</h3>

<p>QUESTA GARANZIA SOSTITUISCE QUALSIASI ALTRA GARANZIA DEL PRODOTTO E INTEL DISCONOSCE TUTTE LE ALTRE GARANZIE, ESPLICITE O IMPLICITE, COMPRESE, SENZA ALCUNA LIMITAZIONE, LE GARANZIE IMPLICITE DI COMMERCIABILITÀ, IDONEITÀ PER UNO SCOPO SPECIFICO, NON VIOLAZIONE, TRATTATIVA O CONSUETUDINE COMMERCIALE. <b>Alcuni stati (o giurisdizioni) non consentono l'esclusione delle garanzie implicite, le limitazioni di cui sopra non sono dunque applicabili in ogni caso.</b> QUALSIASI GARANZIA ESPLICITA O IMPLICITA È SOGGETTA AL DECORSO DEL PERIODO DELLA GARANZIA LIMITATA. .DOPO TALE PERIODO NON SONO APPLICATE ALTRE GARANZIE. <b>Alcuni stati (o giurisdizioni) non consentono limitazioni alla durata delle garanzie implicite, le limitazioni di cui sopra non sono dunque applicabili in ogni caso.</b></p>

<h3>LIMITAZIONI DI RESPONSABILITÀ</h3>

<p>LA RESPONSABILITÀ DI INTEL AI SENSI DI QUESTA O QUALSIASI ALTRA GARANZIA, ESPLICITA O IMPLICITA, È LIMITATA ALLA RIPARAZIONE, SOSTITUZIONE O RIMBORSO COME SOPRA INDICATO. TALI MISURE COSTITUISCONO L'UNICO ED ESCLUSIVO RIMEDIO CONTRO LA VIOLAZIONE DELLA GARANZIA. NEI LIMITI MASSIMI PREVISTI DALLA LEGGE, INTEL DECLINA OGNI RESPONSABILITÀ PER DANNI DIRETTI, SPECIALI, ACCIDENTALI O CONSEQUENZIALI DERIVANTI DA VIOLAZIONE DI GARANZIA O QUALSIASI ALTRA IPOTESI LEGALE (INCLUSI, SENZA LIMITAZIONI, PERDITA DI PROFITTI, INOPERATIVITÀ, PERDITA DI REPUTAZIONE, DANNI O SOSTITUZIONE DI ATTREZZATURA E BENI IMMOBILI E QUALSIASI COSTO PER RECUPERO, RIPROGRAMMAZIONE O RIPRODUZIONE DI PROGRAMMI O DATI MEMORIZZATI O UTILIZZATI DA UN SISTEMA CONTENENTE IL PRODOTTO), ANCHE QUALORA INTEL FOSSE A CONOSCENZA DELLA POSSIBILITÀ DI TALI DANNI. <b>Alcuni stati (o giurisdizioni) non consentono l'esclusione o la limitazione della responsabilità per danni consequenziali o incidentali, la limitazione di cui sopra non è dunque applicabile in ogni caso.</b> LA PRESENTE GARANZIA LIMITATA CONFERISCE SPECIFICI DIRITTI LEGALI ALL'ACQUIRENTE CHE POTREBBE INOLTRE GODERE DI ALTRI DIRITTI CHE VARIANO SECONDO GLI STATI O LE GIURISDIZIONI. OGNI E QUALSIASI DISPUTA DERIVANTE O ASSOCIATA A QUESTA GARANZIA LIMITATA SARÀ DECISA NEI SEGUENTI FORI COMPETENTI E DISCIPLINATA DALLE SEGUENTI LEGGI: PER STATI UNITI D'AMERICA, CANADA, NORD AMERICA E SUD AMERICA, IL FORO COMPETENTE SARÀ SANTA CLARA, CALIFORNIA (USA) E LA LEGGE APPLICABILE SARÀ QUELLA DELLO STATO DEL DELAWARE. PER LA REGIONE ASIA-PACIFICO (AD ECCEZIONE DELLA CINA CONTINENTALE), IL FOROCOMPETENTE SARÀSINGAPORE E LA LEGGE APPLICABILE SARÀ QUELLA DISINGAPORE. PER L'EUROPA E IL RESTO DEL MONDO, IL FORO COMPETENTE SARÀ LONDRA E LA LEGGE APPLICABILE SARÀ QUELLA DELL'INGHILTERRA E DEL GALLES. NELL'EVENTUALITÀ DI CONFLITTI TRA LA VERSIONE IN LINGUA INGLESE E QUALSIASI ALTRA VERSIONE TRADOTTA DI QUESTA GARANZIA LIMITATA (AD ECCEZIONE DELLA VERSIONE IN CINESE SEMPLIFICATO), PREVARRÀ LA VERSIONE IN LINGUA INGLESE.</p>

<p><b>IMPORTANTE!</b> SALVO DIVERSAMENTE CONCORDATO IN FORMA SCRITTA DA INTEL, IL PRODOTTO INTEL VENDUTO AI SENSI DELLA PRESENTE NON È INTESO O DESTINATO ALL'USO IN AMBITO MEDICO, SISTEMI SALVA-VITA O DI SOSTENTAMENTO VITALE, SISTEMI DI TRASPORTO O SISTEMI NUCLEARI, O IN QUALSIASI ALTRA APPLICAZIONE MISSION-CRITICAL IN CUI IL MANCATO FUNZIONAMENTO DEL PRODOTTO INTEL POTREBBE RISULTARE IN LESIONI PERSONALI O DECESSO.</p>

</body>

</html>
