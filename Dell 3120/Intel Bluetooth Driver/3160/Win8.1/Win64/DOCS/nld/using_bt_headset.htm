<html>

<head>
    <meta http-equiv=Content-Type content="text/html; charset=windows-1252">
    <title>Verbinding maken met Bluetooth&reg;-headsets en luidsprekers</title>
    <link rel=Stylesheet type="text/css" media=all href="MS_Help.css">
</head>

<body bgcolor=white link=blue vlink=purple>

<h1><a name="_using_bluetooth_headsets"></a>Verbinding maken met Bluetooth<sup>&reg;</sup>-headsets en luidsprekers</h1>

<p><b><i>Opmerking:</i></b> dit gedeelte is niet van toepassing als u het besturingssysteem Windows 8 gebruikt.</p>

<p>Met Bluetooth-stereo- en monoheadsets kunt u muziek beluisteren en VoIP-oproepen van uw computer beantwoorden. Ook kunt u de computer gebruiken als Bluetooth-luidspreker voor een Bluetooth-apparaat.</p>

<p>Enkele van de ondersteunde audioprofielen zijn:</p>

<ul>
 <li>A2DP-doel en -bron</li>
 <li>AVRCP-controller en -doel</li>
 <li>HFP/HSP-audiogateway</li>
 <li>Integratie met Windows Media Player/Center</li>
 <li>Integratie met Skype</li>
</ul>

<h2><a name="_playing_music_from_computer_to_bluetooth_headset"></a>Muziek van de computer beluisteren via een Bluetooth-headset of -luidspreker</h2>

<p>U kunt Bluetooth-stereoheadsets verbinden met de computer om muziek te beluisteren en de audioafspeelsoftware op de computer te bedienen. Wanneer verbinding is gemaakt, kan het Bluetooth-stereo- audioapparaat het afspelen stoppen/pauzeren/hervatten, naar het vorige/volgende nummer en het volume van de audioafspeelsoftware op de computer regelen (luider/zachter).</p>

<p>In het venster Services van het toegevoegde Bluetooth-apparaat (zie <a href="star_new_devi.htm#_start_working_new_bluetooth_device">Een nieuw Bluetooth<sup>&reg;</sup>-apparaat toevoegen en daarmee verbinding maken</a>):</p>

<ol>
 <li>Klik op de koppeling <b>Muziek beluisteren</b> in het venster Services om verbinding te maken.</li>
 <li>Het bericht in het venster Services wordt bijgewerkt zodra de verbinding tot stand is gekomen. De Bluetooth-headset of -luidspreker wordt het standaardaudioapparaat van het besturingssysteem om te luisteren naar muziek die wordt afgespeeld op de computer.</li>
 <li>Als u geen muziek hoort op uw Bluetooth-headset nadat verbinding is gemaakt, controleert u of de instellingen voor <b>Default audio device (Standaardaudio-apparaat)</b> overeenkomen met de beschrijving in het gedeelte Standaardaudio-apparaat hieronder.</li>
 <li>Als u een bestaande audioverbinding wilt verbreken, klikt u op de optie <b>Verbinding verbreken</b> in het venster <b>Muziek beluisteren</b> in het venster Services. Dan wordt het standaardaudio-apparaat van het besturingssysteem teruggezet naar de oorspronkelijke instelling.</li>
</ol>

<h4>Standaardaudioapparaat</h4>

<p>Als u een audioverbinding maakt, wordt het Bluetooth-audioapparaat in het besturingssysteem Windows automatisch ingesteld als het standaardafspeelapparaat. In enkele zeldzame situaties werkt het Bluetooth-audioapparaat mogelijk niet automatisch. Als u bijvoorbeeld handmatig een ander audio-apparaat hebt ingesteld als het standaardaudioapparaat voordat u verbinding maakt met het Bluetooth-audioapparaat, werkt het Bluetooth-audioapparaat misschien niet. Ga in dit geval naar Geluidseigenschappen van Windows vanuit het systeemvakmenu of vanuit het gedeelte Hardware en geluiden in het <b>Configuratiescherm</b>, en stel het Bluetooth-audioapparaat in als het standaardapparaat.</p>

<h2><a name="_use_bluetooth_headset_for_voip_calls"></a>Bluetooth-headset gebruiken voor VoIP-oproepen</h2>

<p>Bluetooth-monoheadsets kunt u gebruiken als audiocommunicatieapparaat voor VoIP-telefonieprogramma's.</p>

<p>In het venster Services van het toegevoegde Bluetooth-apparaat (zie <a href="star_new_devi.htm#_start_working_new_bluetooth_device">Een nieuw Bluetooth<sup>&reg;</sup>-apparaat toevoegen en daarmee verbinding maken</a>):</p>

<ol>
 <li>Klik op de koppeling <b>VoIP-gesprekken doorsturen naar handsfree</b> in het venster Services.</li>
 <li>Het bericht in het venster Services wordt bijgewerkt zodra de verbinding tot stand is gekomen. De headset wordt het standaardapparaat voor audiocommunicatie voor VoIP-programma's zoals Skype.</li>
 <li>Als u een bestaande audioverbinding wilt verbreken, klikt u op <b>Verbinding verbreken</b> in de optie <b>VoIP-gesprekken doorsturen naar handsfree</b> in het venster Services.</li>
</ol>

<h2><a name="_receiving_voice_over_ip_calls_while_listening_to_music"></a>VoIP-oproepen (Voice over IP) ontvangen terwijl u naar muziek luistert</h2>

<p>Terwijl u muziek beluistert, kunt u met de Bluetooth-stereo- en monoheadsets naadloos schakelen om inkomende Skype-oproepen te accepteren of te negeren met de knop(pen) van het Bluetooth-audioapparaat. De muziek wordt automatisch onderbroken tijdens een actief Skype-gesprek en wordt hervat nadat het gesprek is beëindigd.</p>

<p><b><i>Opmerking:</i></b> u kunt zorgen dat deze functies naadloos werken door de Bluetooth-invoegtoepassing in de Windows Media Player in te schakelen. Zorg dat Skype-toegang is toegestaan met de invoegtoepassing “btplayerctrl.exe”.</p>

<h2><a name="_listen_to_music_from_bluetooth_device_over_computer_speakers"></a>Muziek afspelen vanaf een Bluetooth-apparaat via de luidsprekers van de computer</h2>

<p>Geluid afspelen vanaf een Bluetooth-apparaat via de luidsprekers van de computer.</p>

<p>In het venster Services van het toegevoegde Bluetooth-apparaat (zie <a href="star_new_devi.htm#_start_working_new_bluetooth_device">Een nieuw Bluetooth<sup>&reg;</sup>-apparaat toevoegen en daarmee verbinding maken</a>):</p>

<ol>
 <li>Klik op de koppeling <b>Muziek afspelen</b> in het venster Services.</li>
 <li>Wanneer u dit hebt gedaan, wordt audiostreaming van het externe Bluetooth-apparaat doorgestuurd naar de luidsprekers van uw computer (of een ander geconfigureerd audioapparaat op de computer).</li>
 <li>Met een actieve verbinding <b>Muziek afspelen</b> kunt u met het venster <b>Afstandsbediening Bluetooth</b> de externe mediaspeler bedienen via Bluetooth. Het pictogram <b>Afstandsbediening Bluetooth</b> verschijnt in het systeemvak. Het venster <b>Afstandsbediening Bluetooth</b> verschijnt wanneer u op dit pictogram klikt. In dit venster kunt u standaardbewerkingen uitvoeren, zoals afspelen/stoppen, volgend/vorig nummer en volume luider/zachter.</li>
 <li>Als u het gebruik van de computer als Bluetooth-luidspreker wilt stoppen, klikt u op de koppeling <b>Verbinding verbreken</b> in het venster Services.</li>
</ol>

</body>

</html>
